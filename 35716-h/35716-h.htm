 <!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<!-- $Id: header.txt 236 2009-12-07 18:57:00Z vlsimpson $ -->

<html xmlns="http://www.w3.org/1999/xhtml" xml:lang="it" lang="it">
  <head>
    <meta http-equiv="Content-Type" content="text/html;charset=iso-8859-1" />
    <meta http-equiv="Content-Style-Type" content="text/css" />
    <title>
      The Project Gutenberg eBook of RICORDI DI UN GARIBALDINO dal 1847-48 al 1900, by A. Elia.
    </title>
    <style type="text/css">

body {
    margin-left: 10%;
    margin-right: 10%;
}

    h1,h2,h3 {
    text-align: center; /* all headings centered */
    clear: both;
}

p {
    text-indent:3%;
    margin-top: .75em;
    text-align: justify;
    margin-bottom: .75em;
}

.p1 {margin-top: 1em; margin-bottom: 1em; text-indent: 0;}

.p4 {margin-top: 4em; margin-bottom: 1em; text-indent: 0;}



hr {
    width: 33%;
    margin-top: 2em;
    margin-bottom: 2em;
    margin-left: auto;
    margin-right: auto;
    clear: both;
}

table {
    margin-left: auto;
    margin-right: auto;
}

ins {text-decoration:none; border-bottom: thin dotted gray;}

.pagenum { /* uncomment the next line for invisible page numbers */
    /*  visibility: hidden;  */
    position: absolute;
    left: 92%;
    font-size: smaller;
    text-align: right;
} /* page numbers */





.center   {text-align: center;}

.smcap    {font-variant: small-caps;}

.u        {text-decoration: underline;}

.w05l  {
            width:05%;
            text-align: left;
              }

.w05r  {
            width:05%;
            text-align: right;
              }


.w10l  {
            width:10%;
            text-align: left;
              }

.w10r  {
            width:10%;
            text-align: right;
              }

.w20l  {
            width:20%;
            text-align: left;
              }
.w20r  {
            width:20%;
            text-align: right;
              }

.w30r  {
            width:30%;
            text-align: right;
              }
.w30c  {
            width:30%;
            text-align: center;
              }



.w40l  {
            width:40%;
            text-align: left;
              }

.tdl      {text-align: left;}  /* left align cell */
.tdr      {text-align: right;} /* right align cell */
.tdc      {text-align: center;} /* center align cell */

/* Footnotes */
.footnotes        {border: dashed 1px;}

.footnote         {margin-left: 10%; margin-right: 10%; font-size: 0.9em;}

.footnote .label  {position: absolute; right: 84%; text-align: right;}

.fnanchor {
    vertical-align: super;
    font-size: .8em;
    text-decoration:
    none;
}


    </style>
  </head>
<body>


<pre>

Project Gutenberg's Ricordi di un garibaldino vol. II, by Augusto Elia

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.org


Title: Ricordi di un garibaldino vol. II
       dal 1847-48 al 1900

Author: Augusto Elia

Release Date: March 30, 2011 [EBook #35716]

Language: Italian

Character set encoding: ISO-8859-1

*** START OF THIS PROJECT GUTENBERG EBOOK RICORDI DI UN GARIBALDINO VOL. II ***




Produced by Carlo Traverso, Leonardo Palladino, Carla and
the Online Distributed Proofreading Team at
http://www.pgdp.net






</pre>





<p><span class="pagenum"><a name="Page_1" id="Page_1">[1]</a></span></p>




<h2>A. ELIA
<br /><br /><br /></h2>
<h1>
RICORDI DI<br />
UN GARIBALDINO<br />

<br />
</h1>
<h3>dal 1847-48 al 1900
<br /><br /></h3>
<p class="p4 center">ROMA</p>
<p class="p1 center">TIPO-LITOGRAFIA DEL GENIO CIVILE</p>
<hr style="width: 20%; margin-top: 0em; margin-bottom: 0em;" />
<p class="p1 center">1904</p>



<p><span class="pagenum"><a name="Page_2" id="Page_2"><!-- blank page --></a></span></p>
<p><span class="pagenum"><a name="Page_3" id="Page_3">[3]</a></span></p>



<hr style="width: 65%;" />
<h2><a name="CAPITOLO_XIX" id="CAPITOLO_XIX"></a>CAPITOLO XIX.</h2>

<h3><b>1860&mdash;Spedizione dei mille&mdash;Marsala&mdash;Salemi
Calatafimi&mdash;Palermo&mdash;Milazzo&mdash;Reggio
Calabria&mdash;Napoli&mdash;Volturno.</b></h3>

<h3><b>Liberazione dell'Italia Meridionale consegnata a
Vittorio Emanuele.</b></h3>


<p>Era il mese di aprile, e notizia giungeva che
in Sicilia si combatteva per scuotere il giogo
borbonico e per la libertà. Già Francesco Crispi,
anima della parte più avanzata degli esuli siciliani,
presi accordi con Mazzini e col dittatore
Farini, che pure era sempre inclinato a tutti
gli ardimenti per l'unificazione della patria, si
era arrischiato a recarsi nascostamente in Sicilia
per dare anima e forza all'insurrezione; i patrioti
s'intesero e la sollevazione dell'isola, che
le brutalità del governo borbonico avevano resa
fremente di libertà, fu deliberata.&mdash;Si decise
<span class="pagenum"><a name="Page_4" id="Page_4">[4]</a></span>di fare del Convento della Gancia la base di
operazione della rivoluzione; e così fu. All'alba
del 4 aprile, il suono delle campane a stormo
chiamava all'armi la città di Palermo. Alla testa
degli animosi, che dovevano cominciare il fuoco,
era il popolano Francesco Riso, anima di patriota
e di eroe.</p>

<p>Fatalmente, come avviene sempre nelle cospirazioni,
vi fu il delatore, che informò il Maniscalco,
il quale nella notte fatti occupare
tutti gli sbocchi che portavano al Convento, si
tenne preparato per soffocare nel sangue la
sommossa popolare.</p>

<p>Al suono delle campane fu pronto il Riso
ad uscire dal Convento, e furono pronte altre
squadre per sostenerlo. Ma sopraffatti dalle soldatesche
borboniche che sbucavano da ogni
parte, furono ben presto accerchiati e risospinti
nel Convento, ove i prodi difensori venderono
cara la loro vita; assieme coi trucidati caddero
da eroi il Riso ed il Padre Angelo di Monte
Maggiore.</p>

<p>Anche le bande armate, che secondo gli accordi
da ogni parte si erano accostate ai sobborghi
ed alle porte della città, dovettero ritirarsi
<span class="pagenum"><a name="Page_5" id="Page_5">[5]</a></span>ai monti non essendo più sostenute dalla
insurrezione interna; ma la rivolta non era
vinta perchè le squadre non si sgomentarono
e non si sciolsero, ma si mantennero nelle alture
resistendo agli attacchi.</p>

<p>Al generale Garibaldi furono resi noti questi
fatti; ma in seguito le notizie giungevano troppo
incerte: quali dicevano che anche gli insorti
delle campagne erano stati domati; quali invece
affermavano che essi mantenevano coraggiosamente
vivo il fuoco dell'insurrezione, dando filo
da torcere alle truppe borboniche.</p>

<p>Bisognava <ins title="Note di trascrizione: Nell'originale 'accertasi'">accertarsi</ins> del vero stato delle cose
dell'Isola, e Rosolino Pilo e Corrao, cari patrioti
siciliani, si presero l'impegno di sfidare il pericolo
di recarsi in Sicilia per abboccarsi cogli
insorti, infondere in essi nuova lena per la resistenza
e mandare informazioni. A tale uopo
Garibaldi consegnava loro una lettera con caldo
appello ai patrioti siciliani.</p>


<hr style="width: 45%;" />

<p>Intanto anche Nicola Fabrizi, grande patriota,
mandava da Malta a Crispi non liete novelle
sull'insurrezione siciliana. Ma Crispi che voleva
<span class="pagenum"><a name="Page_6" id="Page_6">[6]</a></span>far decidere risolutamente Garibaldi alla spedizione,
faceva sapere a modo suo che le notizie
erano buone.</p>

<p>I più decisi erano Crispi, Bertani, Bixio; Stefano
Türr dichiarava che avrebbe seguito Garibaldi
in qualsiasi spedizione. Sirtori faceva la
stessa dichiarazione; Medici decideva di rimanere
per seguire il generale con altre spedizioni.</p>

<p>Le insistenze di Crispi, di Bertani, di Bixio,
la vinsero. Il 1<sup>o</sup> di maggio dalla bocca di Garibaldi
usciva la fatidica parola "Partiremo!"
Elia, che si teneva sempre presso al generale e
che ebbe l'incarico di preparare gli equipaggi,
avrebbe voluto chiamare i marinari che aveva
avuto sotto i suoi ordini nei legni armati a Rimini,
ma Garibaldi non credette di accordargli
tale consenso, perchè non voleva si propagasse
troppo la notizia della spedizione. A Genova vi
erano buoni marinari, fra i quali i nostromi
Lorenzo Carbonari, Demetrio Conti e Fabi Eugenio;
li arruolò e mandò il Capitano della Marina
Mercantile Carlo Burattini, per arruolarne altri a
Livorno. Bixio ebbe l'incarico di provvedere al
resto, e fu aiutato dal patriota garibaldino Francesco
Carbone. Occorrevano vapori e fissò col
Rubattino la presa di possesso, a momento opportuno,<span class="pagenum"><a name="Page_7" id="Page_7">[7]</a></span>
dei due vapori "Piemonte" e "Lombardo".
Tutto fu in breve pronto. Nella notte
del 4 al 5 maggio chiamato in casa sua Andrea
Rossi (uno dei comandanti dei legni armati a
Rimini) ed Elia, Bixio dispose che Rossi prendesse
possesso senza rumore del "Piemonte"
con metà dell'equipaggio e con Schiaffino ed Elia,
con l'altra metà dell'equipaggio e con Menotti
Garibaldi, s'impossessasse del "Lombardo".</p>

<p>La presa di possesso dei vapori fu eseguita
col massimo ordine e silenzio. Quando Bixio arrivò
col rimorchiatore, gli ormeggi erano già
stati abbandonati, e tutto era pronto. Accodato
al rimorchiatore il "Piemonte", e dietro al
"Piemonte" il "Lombardo", alle 5 del mattino
del 5 maggio i vapori erano già fuori di
Quarto, per ricevere a bordo il generale Garibaldi
ed i mille suoi seguaci.</p>

<p>Prima d'imbarcarsi il generale Garibaldi aveva
raccomandato al suo grande amico Medici
di preparare altre legioni che, da lui comandate,
lo avessero raggiunto in Sicilia se la sorte gli
fosse stata propizia&mdash;e il Medici, ossequiente
ai desideri di Garibaldi, scriveva al Panizzi a
Londra così:<span class="pagenum"><a name="Page_8" id="Page_8">[8]</a></span></p>

<p  style="text-indent:60%">
Genova, 6 maggio 1860.<br />
</p>

<p  style="text-indent:08%">
Caro Panizzi,<br />
</p>

<p>"Garibaldi con 1000 uomini corre il mare
in due battelli a vapore da ieri mattina alla
volta della Sicilia. L'impresa è generosa; Dio la
proteggerà, e proteggerà la fortuna dell'eroico
condottiero.</p>

<p>"Io sono rimasto per appoggiare l'ardita
iniziativa con una seconda spedizione, <i>o meglio
con una potente diversione altrove</i>; ma i mezzi ci
mancano. Bertani ha fatto miracoli di attività
che molto hanno prodotto, ma che la prima spedizione
ha completamente esauriti.</p>

<p>Caro Panizzi, non lasciarci soli, non lasciamo
solo il nostro Garibaldi e i suoi generosi compagni".</p>

<p  style="text-indent:65%">
Tuo affmo<br /></p>
<p  style="text-indent:65%">
<i>Medici</i><br />
</p>

<p>Effettuatosi l'imbarco nel più breve tempo
possibile, si fece rotta per la riviera di Levante
a piccola velocità attenti tutti se si vedevano
le barche che ci dovevano portare a bordo le
carabine inglesi, i revolvers e le munizioni.</p>

<p>Appena montato sul ponte di comando del<span class="pagenum"><a name="Page_9" id="Page_9">[9]</a></span>
"Piemonte" Garibaldi aveva domandato al
Castiglia ed al Rossi se si erano imbarcate queste
armi. Avuta risposta negativa, sorse nella
sua mente un terribile dubbio: egli fece tosto
segnalare al "Lombardo" di accostarsi e arrivato
a portata, con voce tonante, gridò:</p>

<p>&mdash;Bixio, quanti fucili e munizioni avete caricati?</p>

<p>&mdash;Mille fucili&mdash;rispose Bixio.</p>

<p>&mdash;E i revolvers, le carabine e le cartucce?
ribatté Garibaldi.</p>

<p>&mdash;Null'altro, replicò Bixio.</p>

<p>Fu un brutto colpo&mdash;e si pensò ad un
basso tradimento&mdash;Anche da Livorno ci dovevano
venire armi e munizioni, ma anche quelle
mancarono.</p>

<p>Il "Piemonte", comandato da Garibaldi in
persona, procedeva avanti. Aveva per ufficiali,
sotto gli ordini suoi, Castiglia comandante in
seconda, Rossi, <ins title="Note di trascrizione: Nell'originale 'Shiaffino'">Schiaffino</ins> e Gastaldi; con Garibaldi
erano Crispi, Türr, Sirtori, Missori, e Nuvolari.</p>

<p>Seguiva il "Lombardo" comandante Bixio,
secondo comandante Elia, ufficiali Dezza, Menotti
Garibaldi, e Carlo Burattini, capo macchinista
Orlando Giuseppe.<span class="pagenum"><a name="Page_10" id="Page_10">[10]</a></span></p>

<p>Per quanto costeggiando, si cercassero per
ogni dove, le barche con le armi e munizioni
non si presentavano in vista; e perduta ormai
la speranza, il generale ordinò rotta a tutta
forza pel canale di Piombino.</p>

<p>Il "Piemonte" ed il "Lombardo" portavano
sul loro bordo l'Italia e la sua fortuna;
se la spedizione riusciva, l'unità della patria era
assicurata; se falliva, i Mille sarebbero sempre
rimasti immortali!</p>

<p>La spedizione del resto non si nascondeva
al nemico: la pubblicità data alla lettera lasciata
da Garibaldi a Bertani prima della partenza, la
rendeva nota al mondo. Eccola:</p>

<p  style="text-indent:60%">
Genova, 5 maggio 1860<br />
</p>

<p  style="text-indent:08%">
Mio caro Bertani,<br />
</p>

<p>"Spinto nuovamente sulla scena degli avvenimenti
patrii, io lascio a voi il seguente incarico.</p>

<p>"Raccogliere quanti mezzi sono possibili per
coadiuvarci nella nostra impresa.</p>

<p>"Procurare di far capire agli Italiani, che
se saremo aiutati devotamente, sarà fatta l'Italia
in poco tempo e con poca spesa; ma che<span class="pagenum"><a name="Page_11" id="Page_11">[11]</a></span>
non avranno fatto il dovere, quando si limiteranno
a qualche sterile sottoscrizione.</p>

<p>"Che l'Italia libera, d'oggi in luogo di 20,000
soldati deve armarne 500,000, numero non certamente
sproporzionato alla popolazione, poichè
tale proporzione di soldati l'hanno gli Stati vicini,
che non hanno indipendenza da conquistare.</p>

<p>"Con tale esercito l'Italia non avrà più bisogno
di padroni stranieri, che se la mangiano
a poco a poco col pretesto di liberarla.</p>

<p>"Che ovunque sono italiani che combattono
oppressori, fa bisogno spingere gli animosi e
provvederli del necessario per il viaggio.</p>

<p>"Che l'insurrezione siciliana non solo in
Sicilia bisogna aiutare, ma dovunque sono nemici
da combattere.</p>

<p>"Io non consigliai il moto della Sicilia, ma
venuti alle mani quei fratelli nostri, io ho creduto
obbligo di aiutarli.</p>

<p>"Il nostro grido di guerra sarà <i>Italia e Vittorio
Emanuele</i> e spero, che anche questa volta,
la bandiera italiana non riceverà sfregio.</p>

<p  style="text-indent:60%">
Vostro con affetto<br /></p>
<p  style="text-indent:60%">
<i>G. Garibaldi</i>"</p>
<p><span class="pagenum"><a name="Page_12" id="Page_12">[12]</a></span></p>

<p>Altra lettera aveva già diretta il giorno innanzi
al Re Vittorio Emanuele:</p>

<p  style="text-indent:60%">
Genova, 4 maggio 1860<br />
</p>

<p  style="text-indent:08%">
Sire,<br />
</p>

<p>"Il grido d'affanno, che dalla Sicilia arrivò
alle mie orecchie ha commosso il mio cuore
e quello di alcune centinaia dei miei vecchi
compagni d'armi. Io non ho consigliato il movimento
insurrezionale dei miei fratelli di Sicilia,
ma dal momento che essi si sono sollevati a nome
dell'unità italiana, di cui Vostra Maestà è la
personificazione, contro la più infame tirannia
dell'epoca nostra, non ho esitato di mettermi
alla testa della spedizione. So bene, che m'imbarco
per un'impresa pericolosa, ma pongo confidenza
in Dio, nel coraggio e nella devozione
dei miei compagni.</p>

<p>"Il nostro grido di guerra sarà sempre
"Viva l'Unità Italiana!" "Viva Vittorio Emanuele,
suo primo e più bravo soldato!"</p>

<p>"Se noi falliremo, spero che l'Italia e l'Europa
liberale, non dimenticheranno che questa
impresa è stata decisa per motivi, puri affatto
da egoismo, ed interamente patriottici.<span class="pagenum"><a name="Page_13" id="Page_13">[13]</a></span></p>

<p>"Se riusciremo, sarò superbo di ornare la
Corona di Vostra Maestà di questo nuovo e
brillantissimo gioiello, a condizione tuttavia, che
Vostra Maestà si opponga a ciò che i di Lei
consiglieri cedano questa Provincia allo straniero,
come hanno fatto della mia terra natale.</p>

<p>"Io non ho partecipato il mio progetto a
Vostra Maestà; temevo infatti, che per la reverenza
che Le professo, Vostra Maestà non riuscisse
a persuadermi d'abbandonarla.</p>

<p>
"Di V. Maestà, Sire, il più devoto suddito<br />
</p>

<p  style="text-indent:60%">
<i>G. Garibaldi</i>"<br />
</p>

<p>Ed all'esercito scriveva così:</p>

<p  style="text-indent:08%">
Soldati Italiani,<br />
</p>

<p>"Per alcuni secoli la discordia e l'indisciplina
furono sorgenti di grande sciagure pel
nostro paese. Oggi è mirabile la concordia che
anima le popolazioni tutte dalla Sicilia alle Alpi.
Però di disciplina difetta ancora, e su di voi,
che sì mirabile esempio ne deste e di valore,
essa conta per riordinarsi e compatta presentarsi
al cospetto di chi vuole manometterla. Non
vi sbandate dunque, o giovani, resto delle patrie
battaglie; sovvenitevi che anche nel settentrione<span class="pagenum"><a name="Page_14" id="Page_14">[14]</a></span>
abbiamo nemici e fratelli schiavi&mdash;e
che le popolazioni del mezzogiorno, sbarazzate
dai mercenari del Papa e del Borbone, abbisogneranno
dell'ordinato vostro marziale insegnamento,
per presentarsi a maggiori conflitti.&mdash;</p>

<p>"Io raccomando dunque, in nome della patria
rinascente, alla gioventù che fregia le file
del prode esercito di non abbandonarle, ma di
stringersi vieppiù ai loro valorosi ufficiali ed a
Vittorio Emanuele, la di cui bravura può essere
rallentata un momento dai pusillanimi consiglieri,
ma che non tarderà molto a condurci
tutti a definitiva vittoria.</p>

<p  style="text-indent:60%">
<i>G. Garibaldi</i>"<br />
</p>

<p>La mattina del 7 maggio i due piroscafi andarono
ad ancorare a Talamone, a breve tratto
dal porto S. Stefano e della fortezza di Orbetello.
Garibaldi, sceso a terra, vestito da generale
del 1859, ottenne dal comandante del luogo tutto
quello che gli occorreva, limitatamente alla possibilità
sua; così si ebbe un piccolo numero di
fucili arrugginiti ed una vecchia colubrina. Saputo
dal comandante di Talamone, che nel forte
di Orbetello sì trovava altro armamento, il generale<span class="pagenum"><a name="Page_15" id="Page_15">[15]</a></span>
vi spediva il colonnello Türr con una
sua lettera chiedente al colonnello Giorgini, comandante
del forte, armi e munizioni. Verso sera
giungeva col Türr, lo stesso comandante di Orbetello,
il quale fatto persuaso dal Türr che la
spedizione di Garibaldi era fatta sotto gli auspici
del Re, aveva messo a disposizione del generale
tutto quello che di armamento si trovava nel
forte, e cioè quattro cannoni da sei con 1200
cariche, alcuni fucili, cartucce ecc. Dei quattro
cannoni due erano col fusto, due senza.</p>

<p>Una parte dello scopo era raggiunto, ma il
generale approdando a Talamone aveva in animo
un disegno molto più alto. Il pensiero, vagheggiato
nel 1859 di una invasione nello Stato
Pontificio per la Cattolica non era mai stato da
lui dimenticato. Egli sperava che, data la spinta,
sapendosi la Sicilia sollevata, una vasta sommossa
avrebbe messo in fiamme la Penisola
tutta; per cui, fatto chiamare a se il colonnello
Zambianchi, gli affidava l'incarico d'invadere lo
Stato Pontificio dalla parte di Orvieto, per promuovervi
la rivoluzione. A tal uopo staccò dagli
imbarcati una schiera di 60 prodi armati e
consegnato al Zambianchi un manifesto pei Romani<span class="pagenum"><a name="Page_16" id="Page_16">[16]</a></span>
ed un foglio d'istruzioni, gli ordinò dì
prepararsi alla partenza. Fra i tanti bravi che
ebbero ordine di accompagnare il Zambianchi
eranvi pure i cari compagni Guerzoni, Pittaluga e
Galliano.</p>

<p>Il manifesto diceva così:</p>

<p  style="text-indent:08%">
Romani,<br />
</p>

<p>"Domani voi udirete dai preti di Lamoricière,
che alcuni mussulmani hanno invaso il
vostro terreno. Ebbene questi mussulmani sono
gli stessi che si batterono per l'Italia a Montevideo,
a Roma, in Lombardia! Quelli stessi che
voi ricorderete ai vostri figli con orgoglio, quando
giunga il giorno che la doppia tirannia dello
straniero e del prete vi lasci la libertà del ricordo!
Quelli stessi che piegarono per un momento
davanti ai soldati agguerriti e numerosi
di Bonaparte, ma piegarono colla fronte rivolta
al nemico, ma col giuramento di tornare alla
pugna, e con quello di non lasciare ai loro figli
altro legato, altra eredità, che quella dell'odio
all'oppressore ed ai vili!</p>

<p>"Sì, questi miei compagni combatterono
fuori delle vostre mura accanto a Manara, Melara,<span class="pagenum"><a name="Page_17" id="Page_17">[17]</a></span>
Masina, Daverio, Peralta, Panizzi, Ramorino,
Mameli, Montaldi, e tanti vostri prodi che
dormono presso alle vostre catacombe, ed ai
quali voi stessi deste sepoltura perchè <i>feriti per
davanti</i>.</p>

<p>"I vostri nemici sono astuti e potenti, ma
noi marciamo sulla terra degli Scevola, degli
Orazi e dei Ferrucci; la nostra causa è la causa
di tutti gli Italiani: il nostro grido di guerra è
lo stesso che risuonò a Varese ed a Como "Italia
e Vittorio Emanuele" e voi sapete che con
noi, caduti o viventi, sarà illeso l'onore italiano.</p>

<p  style="text-indent:60%">
<i>G. Garibaldi</i><br />
</p>

<blockquote><p  style="text-indent:45%">
generale Romano, nominato da un governo</p>
<p  style="text-indent:50%">
eletto dal suffragio universale".</p></blockquote>

<p>Prima di partire da Talamone scriveva a
Bertani così:</p>

<p  style="text-indent:08%">
Caro Bertani,<br />
</p>

<p>"Nella notte della nostra partenza si smarrirono
due barche che portavano le munizioni,
i capellozzi, tutte le carabine e revolvers, 230
fucili ecc. Nel giorno seguente cercammo indarno
tali barche per molte ore, e poi proseguimmo.<span class="pagenum"><a name="Page_18" id="Page_18">[18]</a></span></p>

<p>"Qui abbiamo rimediato alle principali urgenze,
grazie alla buona volontà delle autorità
di Orbetello e di queste.</p>

<p>"Fra poco avrete altre notizie di noi.</p>

<p>"Frattanto fate ritirare tutti gli oggetti
suddetti.</p>

<p>"Con affetto.</p>

<p  style="text-indent:08%">

"Talamone, 8 maggio
</p>

<p  style="text-indent:60%">

Vostro: <i>G. Garibaldi</i><br />
</p>

<p>Poi perchè nessuno dovesse aver danno in
causa della presa di possesso dei due vapori
"Piemonte" e "Lombardo" mandava a Genova
la seguente lettera:</p>

<p>
<i>Ai Signori Direttori dei Vapori Nazionali</i><br />
</p>

<p  style="text-indent:08%">

Signori,<br />
</p>

<p>"Dovendo imprendere un'operazione in favore
d'italiani militanti per la causa della patria,
di cui il governo non può occuparsi per
diplomatiche considerazioni, ho dovuto impadronirmi
di due vapori dell'amministrazione dalle
LL. SS. diretta e farlo all'insaputa del governo
stesso e di tutti.</p>

<p>"Io attuai un atto di violenza: ma comunque
vadano le cose io spero che il mio procedimento<span class="pagenum"><a name="Page_19" id="Page_19">[19]</a></span>
sarà giustificato dalla santa causa da
noi servita e che il paese intero vorrà riconoscere
come debito suo da soddisfare, i danni da
me recati all'amministrazione.</p>

<p>"Quandochè non si verificassero le mie previsioni
sull'interessamento della Nazione per
indennizzarli, io impegno tutto quanto esiste in
denaro e materiale, appartenente alla sottoscrizione
pel milione di fucili, acciocchè con questo
si paghi qualunque danno, avaria, o perdita a
LL. SS. cagionata. Con tutta considerazione</p>

<p  style="text-indent:60%">

<i>G. Garibaldi</i>
</p>

<p  style="text-indent:08%">
Genova, 5 maggio 1860.
</p>

<hr style="width: 45%;" />


<p>Alla mattina dell'8 maggio, salpati da Talamone,
ancorarono nel porto vicino di S. Stefano
per prendervi il resto delle provvigioni, ed alla
sera si misero in rotta per ponente libeccio
colla prua verso l'Africa. Fra le istruzioni date
dal generale Garibaldi a Bixio, principali erano
le seguenti: Seguire il "Piemonte", e se si fosse
incontrata qualche nave da guerra nemica, correre
addosso all'arrembaggio.</p>

<p>Prima di lasciare Talamone venne affisso
sull'albero di maestro dei due vapori il seguente<span class="pagenum"><a name="Page_20" id="Page_20">[20]</a></span></p>

<p class="center">
ORDINE DEL GIORNO:<br />
</p>

<p  style="text-indent:60%">
Maggio 7, di bordo del Piemonte.<br />
</p>

<p  style="text-indent:08%">
"Cacciatori delle Alpi!<br />
</p>

<p>"La missione di questo Corpo è basata sull'abnegazione
la più completa davanti alla rigenerazione
della patria. I prodi cacciatori servirono
e serviranno il loro paese colla devozione
e disciplina dei migliori corpi militari, senz'altra
speranza che quella della loro incontaminata
coscienza. Non gradi, non onori, non ricompense
allettarono questi bravi.</p>

<p>"Essi si rannicchiarono nella modestia della
loro vita privata allorchè scomparve il pericolo;
ma, suonando di nuovo l'ora della pugna, l'Italia
li rivede ancora in prima fila, volenterosi e
pronti a versare il loro sangue per essa.</p>

<p>"Il grido di guerra dei Cacciatori delle Alpi
è lo stesso che rimbombò sulle sponde del Ticino,
or son dodici mesi: "<i>Italia e Vittorio Emanuele</i>"
e questo grido, pronunciato da eroi, susciterà
spavento ai nemici d'Italia.&mdash;-</p>

<p  style="text-indent:60%">
<i>G. Garibaldi</i>"<br /></p>
<p><span class="pagenum"><a name="Page_21" id="Page_21">[21]</a></span></p>

<hr style="width: 45%;" />



<p>L'organizzazione del corpo era la seguente:</p>

<p class="center">
Stato Maggiore<br />
</p>

<p>Sirtori <ins title="Note di trascrizione: Nell'originale 'Giusepe'">Giuseppe</ins>, capo di stato maggiore. Türr,
primo aiutante del generale Garibaldi. Crispi,
segretario di stato. Manin, Salvino, Maiocchi,
Grazziotti, Borchetta, Bruzzesi, Cenni, Montanari,
Bandi, Stagnetti, ufficiali d'ordinanza.</p>

<p>Basso Giovanni, segretario generale.</p>

<p class="center">
Comandanti delle Compagnie</p>

<div class="center">
<table border="0" cellpadding="4" cellspacing="0" summary="" style="width:400px">
<tr><td class="w20l">&nbsp;</td><td  class="w30r"></td><td class="w05l"></td><td class="w05r">&nbsp;</td></tr>
<tr><td>Nino Bixio,</td><td>comandante la</td><td class="tdl">1<sup>a</sup></td><td class="tdc">Compagnia</td></tr>
<tr><td>Orsini</td><td>"</td><td class="tdl">2<sup>a</sup></td><td class="tdc">"</td></tr>
<tr><td>Stocco</td><td>"</td><td class="tdl">3<sup>a</sup></td><td class="tdc">"</td></tr>
<tr><td>La Masa</td><td>"</td><td class="tdl">4<sup>a</sup></td><td class="tdc">"</td></tr>
<tr><td>Anfossi</td><td>"</td><td class="tdl">5<sup>a</sup></td><td class="tdc">"</td></tr>
<tr><td>Carini</td><td>"</td><td class="tdl">6<sup>a</sup></td><td class="tdc">"</td></tr>
<tr><td>Cairoli</td><td>"</td><td class="tdl">7<sup>a</sup></td><td class="tdc">"</td></tr>

</table></div>


<p class="center"><br />
Intendenza<br />
Acerbi, Bovi, Maestro, Rodi<br />
Corpo Medico<br />
Ripari, Giulini, Boldrini<br />
</p>

<p>Un ordine di Garibaldi diceva:</p>

<p>"L'organizzazione è la stessa dell'Esercito
italiano a cui apparteniamo, ed i gradi, più che<span class="pagenum"><a name="Page_22" id="Page_22">[22]</a></span>
al privilegio, al merito, sono gli stessi già coperti
su altri campi di battaglia.</p>

<p  style="text-indent:60%">
<i>G. Garibaldi</i>"<br />
</p>

<p>Prima di lasciare S. Stefano Garibaldi fece
formare un'ottava compagnia, comandante Bassini;
della 2<sup>a</sup> fu dato il comando a Dezza e
l'Orsini ebbe il comando dell'artiglieria.</p>

<p>In due giorni di viaggio nulla di notevole
accadde.</p>

<p>La sera del 10 all'11 maggio il "Piemonte"
fatto forza di macchina, cominciò a lasciarsi indietro
il "Lombardo" che camminava due
nodi all'ora di meno, fino a scomparire totalmente
dalla vista dei comandanti, per quanto
si fosse fatto attivare maggior combustibile per
mantenersi vicini.</p>

<p>Era certo intenzione del generale Garibaldi
di spingersi quanto più avanti poteva, per scoprire
il Marittimo, prima del cadere della notte:
però, se per il "Piemonte", che portava con sè
il comandante della spedizione tutto andava
bene, non era così del "Lombardo" che, perduto
di vista il "Piemonte", aveva perduta la
sua guida, e non sapeva quale direzione tenere.
Intanto la notte era scesa oscura, e Bixio sul<span class="pagenum"><a name="Page_23" id="Page_23">[23]</a></span>
ponte di guardia, con l'ansietà di chi sente una
gravissima responsabilità pesare sopra di sè,
stava assieme con Elia, spiando se da prua si
scoprisse una traccia del "Piemonte". Si era
giunti in vista del <i>Marittimo</i> ed il "Piemonte"
non si vedeva. Ad un tratto dal timoniere si dà
l'avviso, che un vapore era in vista dalla parte
di poppa; ed infatti dal lato opposto a quello
ove il "Piemonte" era scomparso se ne scopriva
uno, che si avanzava su noi guadagnando
rapidamente sul nostro cammino. Esso aveva, i
fanali spenti; questa precauzione (che se era
necessaria per noi, che volevamo passare inosservati,
non poteva esserlo per un <i>pacchetto postale</i>
od altro ordinario vapore) fece credere a
Bixio che avessimo a che fare con un naviglio
borbonico in crociera; ordinò quindi che si desse
la maggiore velocità alla macchina e che tutto
si approntasse per un arrembaggio, se non fosse
stato possibile evitare il combattimento.</p>

<p>La nave che si supponeva nemica intanto si
avanzava sempre più, il che rendeva impossibile
ogni sforzo per non essere raggiunti. Bixio,
raccomandando il silenzio, tutto dispose per l'arrembaggio
e per una pronta ed energica azione<span class="pagenum"><a name="Page_24" id="Page_24">[24]</a></span>
pregando Elia di prendere egli stesso il timone
per meglio dirigere l'abbordaggio. Era il vapore
giunto a breve distanza, quando il suono della
campana colla quale il generale Garibaldi era
uso comandare le manovre del naviglio, ed al
quale Elia si era abituato nei passati giorni di
continua sorveglianza, venne a colpire le sue orecchie.
Lasciò Elia subito il timone ad un marinaio
corse sul ponte di guardia per avvisare
Bixio che il vapore che faceva forza di macchina
per raggiungere il "Lombardo" era il
"Piemonte", e tale fu la convinzione che Elia
mise in questa asserzione, e tanta era la fiducia
che Bixio aveva nel suo secondo, che ordinò
alla macchina di fermare per attendere l'arrivo
del generale; e difatti poco appresso la voce di
Garibaldi si faceva sentire nelle tenebre, ordinando
di dirigere su Marsala!</p>

<p>Verso le nove del mattino il "Piemonte"
ed il "Lombardo" erano in prossimità di Marsala,
quando dalla punta di Mazzara si scoprirono
tre legni da guerra borbonici, che si avanzavano
rapidamente per tagliare il cammino
alla spedizione ed impedirle l'arrivo in quel
porto. A costo di far saltare le caldaie bisognava<span class="pagenum"><a name="Page_25" id="Page_25">[25]</a></span>
fare sforzi di macchina supremi, per arrivare
primi; ed a ciò si riuscì. Il "Piemonte"
arrivato avanti il "Lombardo" sia perchè pescava
meno, sia perchè potè rasentare più il
molo, passò liberamente e si accostò al molo
stesso, al riparo dell'antimurale del porto.</p>

<p>Il "Lombardo" invece per il suo maggiore
pescaggio rimase in secco a pochi passi dalla
bocca del porto. Messe a mare le imbarcazioni,
Bixio scese tosto a terra per raggiungere il generale,
lasciando ad Elia gli ordini per lo sbarco
dei volontari, delle armi e munizioni.</p>

<p>Elia ordinò tosto a Burattini di requisire
quante imbarcazioni si trovavano nel porto, e
giunte queste in numero sufficiente, si effettuò
lo sbarco con ordine e prontezza ammirabile.
Presa terra la parte dei Mille che erano sul
"Lombardo", scaricate le munizioni e le armi,
il generale Garibaldi mandò ordine ad Elia di
uscire dal porto, e procurare di raggiungere
Genova per mettersi a disposizione del Comitato
presieduto da Bertani. Dovevasi ubbidire! ma
mentre Elia provava di trarre dal secco il vapore,
obbedendo con dolore agli ordini del generale,
i legni borbonici presero a lanciare delle<span class="pagenum"><a name="Page_26" id="Page_26">[26]</a></span>
bordate: sicchè poco appresso, vedendo che i
legni napolitani avevano messe a mare le imbarcazioni
armate e s'avanzavano per impossessarsi
dei nostri vapori, ordinò ai marinari di
entrare nelle imbarcazioni, e fatte aprire le
valvole della macchina, perchè penetrasse l'acqua
nella stiva, e si impedisse che il "Lombardo"
cadesse preda del nemico, come avvenne
poi del "Piemonte", scesero tutti a terra.</p>


<hr style="width: 45%;" />

<p>È bello, è doveroso il dire che fu ammirevole
l'accoglienza fatta agli sbarcati dalla patriottica
cittadinanza marsalese. Essa accolse i
Mille con esultanza. Vecchi e giovani, uomini e
donne&mdash;persone civili e popolani fecero a gara
per usare loro ogni sorta di gentilezze&mdash;facendo
echeggiare grida di "evviva Garibaldi".</p>

<p>Il generale dispose che Missori occupasse
con forza la porta Trapani.</p>

<p>Bruzzesi, vestito da ufficiale dei bersaglieri,
con una pattuglia di camicie rosse, ebbe ordine
di occupare l'ufficio postale e telegrafico.</p>

<p>Mosto, coi bravi carabinieri genovesi, fu appiattato
nella scogliera che forma il porto per
respingere le imbarcazioni armate distaccate<span class="pagenum"><a name="Page_27" id="Page_27">[27]</a></span>
dalle navi da guerra borboniche e difatti pochi
tiri delle brave carabine bastarono a metterle
in ritirata. Le truppe rimasero scaglionate durante
la notte, a destra e a sinistra della città.</p>

<p>Ecco il proclama che il generale Garibaldi
indirizzava al popolo Siciliano appena sbarcato
a Marsala:</p>

<p  style="text-indent:08%">
Siciliani,<br />
</p>

<p>"Io vi ho guidato una schiera di prodi, accorsi
all'eroico grido della Sicilia. Resto delle
battaglie lombarde, noi siamo con voi e non
chiediamo altro che la liberazione della vostra
terra. Tutti uniti, l'opera sarà facile e breve.
All'armi dunque; chi non impugna un'arma è
un codardo o un traditore della patria. Non
vale il pretesto della mancanza delle armi. Noi
avremo fucili, ma per ora un'arma qualunque
ci basta, impugnata dalla destra di un valoroso.</p>

<p>"I Municipi provvederanno ai bimbi, alle
donne ed ai vecchi derelitti. All'armi tutti! La
Sicilia insegnerà ancora una volta, come si liberi
un paese dagli oppressori, colla potente volontà
di un popolo unito.</p>

<p  style="text-indent:60%">
<i>G. Garibaldi</i>"<br /></p>
<p><span class="pagenum"><a name="Page_28" id="Page_28">[28]</a></span></p>

<p>Occorreva però non perdere tempo, e marciare
avanti al più presto. Garibaldi comandò
quindi che all'alba dell'indomani tutta la colonna
fosse pronta alla partenza, ed infatti la mattina
si metteva per la via di Salemi. A Rampagallo,
feudo del Barone Mistretta, fu ordinato
il <i>grand'alto</i> per pernottarvi. Fu in questa prima
tappa, che si ebbero i primi segni dell'insurrezione
siciliana, perchè vedemmo con gioia
arrivare le bande comandate dai Baroni di S.
Anna, e quelle del Barone Mocarta. Saranno
stati un'ottantina, armati di schioppetti.</p>

<p>Intanto fu riordinata la Legione, già ripartita
in otto compagnie; si formarono con esse
due battaglioni ai comandi di Bixio e Carini, e
si organizzò coi marinai del "Piemonte" e del
"Lombardo" una compagnia di cannonieri.</p>

<p>Alla mattina seguente la colonna si rimetteva
in via per Salemi, dove, dopo una marcia
alquanto faticosa, arrivava accolta da grande
festa di popolo, e al suono delle campane e di
musica. Un vero delirio! A Salemi, il generale
pubblicò il Decreto col quale per volontà dei
liberi comuni di Sicilia, ed in nome di Vittorio
Emanuele, Re d'Italia, assumeva la Dittatura.<span class="pagenum"><a name="Page_29" id="Page_29">[29]</a></span></p>

<p  style="text-indent:08%">
<i>Italia e Vittorio Emanuele.</i><br />
</p>

<p>"Giuseppe Garibaldi, comandante in capo
l'armata nazionale in Sicilia, invitato dai principali
cittadini e sulla deliberazione dei Comuni
liberi dell'Isola, considerando che in tempo di
guerra è necessario che i poteri civili e militari
sieno concentrati nelle medesime mani, decreta
di prendere la dittatura di Sicilia in nome
di Vittorio Emanuele.</p>

<p>
Salemi, 14 maggio.<br />
</p>

<p  style="text-indent:60%">
<i>G. Garibaldi</i><br />
</p>

<p>Altre bande intanto arrivavano, comandate
da Giuseppe Coppola e dal frate Pantaleo, che
davano notizia che Rosolino Pilo e Corrao tenevano
sempre la campagna e con una mano
di prodi erano nelle alture di S. Martino, dominanti
Monreale; si sapeva pure che verso
Missilmeri mantenevansi, asserragliati sulla
montagna, il La Porta, il Firmatari, il Piediscalzi,
il Paternostro, e, cosa significantissima e
per noi sorprendente, il clero faceva parte della
rivoluzione e ne era il principale istigatore.</p>

<p>Ma il Borbone non stava inoperoso. Ordini erano
stati dati al comando delle truppe di Sicilia,<span class="pagenum"><a name="Page_30" id="Page_30">[30]</a></span>
per arrestare la marcia dei garibaldini e distruggerli.</p>

<p>Infatti nella notte del 14 al 15 maggio Garibaldi
aveva notizia che il generale Landi con
un corpo di 3000 uomini ed artiglieria marciava
su Calatafimi, e che a quella volta si era pure
avviato il presidio di Trapani.</p>

<p>Le bande dei <i>Picciotti</i> non erano ancora
giunte nel numero che il generale avrebbe desiderato.
Era dunque da pensare bene se con
lo scarso numero di volontari male armati, fosse
prudente attaccare posizioni fortissime, coperte
ai fianchi ed alle spalle e difese da truppe regolari
armate da buone carabine e da artiglieria.</p>

<p>Non sarebbe forse stato più prudente consiglio
trincerarsi in Salemi, occupare coi <i>Picciotti</i>
le alture circostanti ed attendervi l'attacco?</p>

<p>Sì sarebbe potuto ricevere il nemico con
una energica controffensiva e costringerlo alla
ritirata; le bande avrebbero avuto tempo di formarsi
numerose ed accorrere in aiuto, attaccando
il nemico alle spalle.</p>

<p>Ma Garibaldi era impaziente di misurarsi
col nemico; sentiva nell'animo che una vittoria
gli era necessaria; senza di che tutto sarebbe
stato compromesso e, forse, tutto perduto.<span class="pagenum"><a name="Page_31" id="Page_31">[31]</a></span></p>

<p>Non era dunque il caso di attendere il nemico
a Salemi; bisognava andargli incontro audacemente,
romperlo e sloggiarlo ad ogni costo
da Calatafimi.</p>

<p>E così fu deciso.</p>

<p>La posizione nella quale eransi accampati i
napolitani, chiamata fin dall'epoca romana "<i>il
Monte del Pianto</i>" era forte per se stessa, perchè
mentre impediva un rapido attacco, offriva
validissimo riparo alla difesa.</p>

<p>Da Vita, villaggio che si erge su di un poggio
a cinque chilometri circa da Salemi, Garibaldi
dispose che le bande Siciliane che sopraggiungevano
e si andavano raccogliendo, si distendessero
il più diffusamente possibile sul dorso
delle colline a destra e a sinistra della strada,
mostrandosi sempre pronte alla pugna. Dopo
questo spiegamento Garibaldi ordinava la marcia
in avanti della colonna, con la sinistra in
testa.</p>

<p>Precedeva Carini con l'ottava compagnia cui
tenevano dietro la settima, la sesta e la quinta;
al centro marciava l'artiglieria i cui avantreni
consistevano in carri comuni a due ruote; poi
alcuni volontari del genio, e i marinari del <i>Piemonte</i><span class="pagenum"><a name="Page_32" id="Page_32">[32]</a></span>
e del <i>Lombardo</i>. Seguiva il battaglione Bixio
con le altre quattro compagnie.</p>

<p>Durante la marcia Garibaldi si spingeva in
avanti con alcune sue guide, avendo al fianco il
capitano Menotti suo figlio, il capitano Schiaffino
ed il maggiore Elia, i quali non avendo voluto accettare
comandi, formavano la guardia del corpo
del generale. Osservata la posizione del nemico,
che, colla sua linea di cacciatori coronava l'altura
del "Pianto", senza indugio inviava ai suoi
l'ordine di schierarsi sulle pendici di Monte Pietralunga
e sulla strada.</p>

<p>Egli aveva appena le forza di un battaglione
sul piede di guerra, e dovette disporlo secondo
esigeva il terreno, lo scarso numero dei suoi e
la posizione formidabile del nemico.</p>

<p>Stabilì quindi un ordinamento profondo e rado
in linee successive; i Carabinieri Genovesi in
prima linea dietro ripari naturali; poi stese l'ottava
e la settima compagnia in cacciatori colle
squadriglie a brevi intervalli sul versante dell'avvallamento
che separava la sua posizione da
quella nemica e le teneva nascoste nel grano già
alto; in seconda linea stavano le altre due compagnie
6<sup>a</sup> e 5<sup>a</sup>, pure in ordine rado, quasi sul<span class="pagenum"><a name="Page_33" id="Page_33">[33]</a></span>
ciglio; ed a rovescio del ciglio aspettava il battaglione
di Bixio in riserva.</p>

<p>Questo schieramento si fece in ordine mirabile.</p>

<p>Da una parte e dall'altra delle alture apparivano
secondo l'ordine di Garibaldi, sui verdi
dossi gli insorti siciliani, che per entusiasmo sparavano
i loro fucili e mandavano alte grida di
guerra, che si ripercuotevano minacciose per le
lontane campagne.</p>

<p>Questa apparizione, nel momento in cui si
stava per venire alle mani, dovette certo, come
aveva preveduto il generale, produrre sgomento
e depressione nell'animo delle truppe napoletane,
mal disponendole alla battaglia.</p>

<p>Verso il mezzogiorno parve che il nemico accennasse
ad un serio attacco. I suoi sostegni si
avvicinarono alla linea dei cacciatori, la quale
cominciò a spiegarsi, scendendo per la costa del
monte del Pianto. Per giungere fino a noi, doveva
toccare il fondo del Monte, passare la convalle
e rimontare la china verso l'altura di Pietralunga.
Garibaldi avrebbe avuto grande vantaggio
nell'attirare il nemico in basso, attendendolo
a piè fermo nella posizione occupata dai suoi;<span class="pagenum"><a name="Page_34" id="Page_34">[34]</a></span>
egli veniva a paralizzare così la superiorità delle
sue armi da fuoco e al momento opportuno, che
egli avrebbe saputo ben cogliere, avrebbe potuto
rovesciare addosso ai Napoletani le forze garibaldine
coll'impeto irresistibile dell'attacco alla
baionetta. A questo intento Garibaldi ordinò ai
suoi di star tranquilli, distesi a terra e di non
sparare alcun colpo.</p>

<p>Ma l'offensiva dei napoletani fu un lampo
passeggiero e si arrestò poco dopo iniziata; invece
di un attacco a fondo, essi si limitarono a
mandare qualche colpo di fucile, le cui palle fischiarono
alle orecchie dei garibaldini come un
eccitamento del quale essi non avevano davvero
bisogno. Ma non si doveva rispondere, bisognava
mordere ancora il freno!</p>

<p>Intanto Bixio, di cui è da immaginarsi l'impazienza
di venire alle mani, venne a spiegarsi
a sinistra di Carini col suo battaglione su due
linee, completando l'ordine di battaglia con dinanzi
i Carabinieri <ins title="Note di trascrizione: Nell'originale 'Genevesi'">Genovesi</ins>, all'ala destra, Bixio
alla sinistra; Orsini sulla strada colla sua microscopica
artiglieria. Garibaldi intanto con a fianco
Turr suo aiutante di campo e Sirtori capo di
Stato Maggiore, stava spiando il più fuggevole<span class="pagenum"><a name="Page_35" id="Page_35">[35]</a></span>
dei momenti tattici; quello che decide sempre
della vittoria.</p>

<p>Vedendo che il nemico non si spingeva all'attacco
desiderato, ma rimaneva immobile, egli
ordinò si suonasse la sveglia, sperando che questo
segnale servisse a scuoterlo. L'effetto prodotto
da quel suono di tromba fu affatto contrario;
quei napoletani che si erano spinti avanti in
catena batterono tosto in ritirata; e fu quello il
momento in cui <i>Menotti Garibaldi</i>, <i>Schiaffino con
la bandiera in pugno</i> (una bandiera da lui improvvisata
a bordo del Piemonte, e non già quella
che la città di Montevideo donava alla Legione
comandata dal generale Garibaldi) e l'<i>Elia</i> si
lanciarono dietro ai fuggenti, seguiti dai Carabinieri
Genovesi che formavano la prima linea.
Fra i cacciatori del Landi fuggenti, i tre garibaldini
erano con essi montati sulla banchina,
fortissima posizione del nemico: <i>Schiaffino colla
bandiera, Menotti Garibaldi, Elia</i>. Quello che accadde
fu cosa di brevissimi istanti. L'eroico
Schiaffino veniva crivellato di ferite; Menotti Garibaldi,
che lo vide vacillare e sul punto di cadere,
afferrava tosto la bandiera, ma veniva colpito
alla mano; Elia che era già stato sfiorato al<span class="pagenum"><a name="Page_36" id="Page_36">[36]</a></span>
petto da una puntata di baionetta, con pensiero
rapido e più rapidamente eseguito, afferrava il
suo caro amico Menotti e la bandiera che egli
teneva stretta nella mano sanguinante, e con lui
abbracciato si lasciava cadere al di sotto della
banchina; disgraziatamente l'asta impugnata da
Menotti venne giù dalla banchina, ma il drappo
della bandiera restava sul campo nemico.</p>

<p>A ridosso della banchina stavano i carabinieri
genovesi che prendevano flato, per poi
riprendere l'assalto.</p>

<p>Caduti dall'alto i due si trovarono vicini a
Froscianti, il carissimo, fidato amico del generale
Garibaldi, che appena veduto Elia, gli domandava
cartucce avendo egli finito le sue. Nel voltarsi
verso di lui, Elia vide il generale Garibaldi che
col solito sangue freddo camminava verso la
formidabile posizione nemica vomitante fuoco e
dalla quale poteva essere distante non più di
cinquanta metri. Il pericolo che il generale correva
fece correre un brivido per le ossa ai presenti;
ed Elia si slanciava rapidamente verso
lui, gridandogli con disperazione "Generale, <i>se
una palla vi colga tutto è perduto e con Voi la
unità della patria nostra</i>;" ma egli, calmissimo,<span class="pagenum"><a name="Page_37" id="Page_37">[37]</a></span>
procedeva in avanti. Con la fronte rivolta al
nemico. Elia, che gli camminava a fianco, stava
in indicibile angoscia pronto ad ogni evento,
quando infatti vide un cacciatore borbonico abbassare
l'arma e puntarla alla direzione del generale.
Elia non ebbe che il tempo di fare un
passo avanti alla persona di Garibaldi; un terribile
colpo alla bocca lo rovesciava ed egli cadde
a terra supino; coll'aiuto del generale che si era
chinato su lui per dirgli un'affettuosa parola
"Coraggio, mio Elia di queste ferite non si muore"
egli potè volgersi bocca a terra e scampare l'imminente
pericolo di essere soffocato dal sangue.</p>

<p>Intanto i napoletani fulminavano i nostri; in
quel momento arrivava Bixio a spron battuto;
parlò a Garibaldi brevi parole: e fu inteso il
generale rispondere "No, Nino, qui si vince o si
muore" e puntata la sua spada alla direzione
della sempre formidabile posizione nemica, con
tonante parola gridò: "Avanti ancora questo
assalto o figlioli e la vittoria è nostra" e ordinata
la carica si slancia per primo sull'erta, seguito
da tutti i compagni che non erano caduti;
e quel pugno d'uomini, trafelati, pesti, insanguinati,
sfiniti da tre ore di corsa e di lotta,<span class="pagenum"><a name="Page_38" id="Page_38">[38]</a></span>
con nuova lena riprende la sua ascesa micidiale
rigando ancora ogni palmo dell'erta terribile di
altro nobile sangue, risoluti all'estremo cimento.</p>

<p>Come l'eroe aveva preveduto, la vittoria fu
nostra. Incalzati di fronte da quello stuolo di
indemoniati che parevano uscissero dalla terra,
sgomenti dall'improvviso rombo dei nostri cannoni
che il bravo Orsini era riuscito a portare
in linea, turbati dal clamore crescente delle squadre
siciliane sui loro fianchi, disperando ormai
di poter vincere, voltarono le spalle, abbandonando
il monte tanto fieramente contrastato e non
si arrestarono che dentro Calatafimi.</p>

<p>Il miracolo era compiuto&mdash;la giornata era
vinta!&mdash;La vittoria di Calatafimi fu incontestabilmente
decisiva per la campagna del 1860
e per l'unità della patria&mdash;decisiva sopratutto
indiscutibilmente, nel senso morale&mdash;perchè
dalla giornata di Calatafimi la superiorità della
<i>Camicia rossa</i> sulle truppe borboniche fu immensamente
stabilita.&mdash;-"Aiuto e pronto aiuto"
telegrafava a Palermo la stessa sera del 15 il
generale Lanza: ma poi credette miglior partito
una precipitosa ritirata anche da Calatafimi.<span class="pagenum"><a name="Page_39" id="Page_39">[39]</a></span></p>

<p>Ecco come un eroe dei mille Giuseppe Cesare
Abba, descrive nel suo aureo libro "da Quarto
al Volturno" la gloriosa giornata di Calatafimi:</p>

<p>"Già tutta l'erta era ingombra di caduti, ma
non si udiva un lamento. Vicino a me il Missori,
comandante delle guide, coll'occhio sinistro
tutto pesto e insanguinato, pareva porgesse orecchio
ai rumori che venivano dalla vetta, d'onde
si udivano i battaglioni muoversi pesanti, e mille
voci, come flotti di mare in tempesta, urlare a
tratti: "Viva lo Re".</p>

<p>"Frattanto i nostri arrivavano a ingrossarsi,
rinascevano le forze. I capitani si aggiravano fra
noi confortandoci. Sirtori e Bixio erano venuti
a cavallo fin lassù.</p>

<p>"Sirtori, impassibile, colla frusta in mano, pareva
non si sentisse presente a quello sbaraglio;
eppure sulla sua faccia pallida e smunta io lessi
qualcosa, come la volontà di morire fra tutti noi.</p>

<p>"Bixio compariva da ogni parte, come si
fosse fatto in cento; braccio di ferro del generale.
Lassù, lo rividi vicino a lui un altro istante.</p>

<p>"&mdash;Riposate, figliuoli, riposate un poco, diceva
il generale&mdash;ancora uno sforzo e sarà finita!
E Bixio lo seguiva fra le file.<span class="pagenum"><a name="Page_40" id="Page_40">[40]</a></span></p>

<p>"In quello il sottotenente Bandi veniva a
salutarlo lì, per cadere sfinito. Non ne poteva
più. Aveva toccate parecchie ferite, ma un'ultima
palla gli si era ficcata sopra la mammella
sinistra, e il sangue gli colava giù a rivi. Prima
che passi mezz'ora sarà morto, pensai; ma quando
le compagnie si lanciarono all'ultimo assalto,
contro quella siepe di baionette che abbagliavano,
stridevano, sì che pareva di averle già tutte
nel petto, tornai a vedere quell'ufficiale fra i
primi. "Quante anime hai?" gli gridò uno che
deve essergli amico.</p>

<p>"Egli sorrise beato.</p>

<p>"In quel momento i regi tiravano l'ultima
cannonata, fracellando a bruciapelo un Sacchi
pavese; e fu da quella parte un grido di gioia
perchè il cannone era preso. Poi corre voce che
il generale era morto, e Menotti, ferito nella destra,
correva gridando e chiedendo di lui. Elia
giaceva ferito a morte; Schiaffino, il Dante da
Castiglione di questa guerra, era morto, e copriva
colla sua grande persona la terra sanguinosa.</p>

<p>"Quando, i nemici cominciarono a ritirarsi,
protetti dai loro cacciatori, rividi il generale che
li guardava e gioiva.<span class="pagenum"><a name="Page_41" id="Page_41">[41]</a></span></p>

<p>"Gli inseguimmo un tratto; disparvero. Dal
campo stemmo a vedere la lunga colonna salire
a Calatafimi, grigia lassù a mezza costa del
monte grigio, e perdersi nella città. Ci pareva
miracolo aver vinto.</p>

<p>"O gran giorno, o immortali quelle tre ore
del combattimento! Ma se fosse stato perduto?
Si accapriccia il cuore, immaginando Garibaldi
vinto, i suoi a squadre, a gruppi, rotti, messi in
caccia, uccisi per tutta quella terra da Calatafimi
a Salemi, lontano, lontano; gli ultimi ad
uno ad uno, chi qua chi là, scannati come fiere,
fin sulle rive del mare; e la testa del generale
mandata a Napoli; che la potesse vedere e finire
di tremare quel Re! Si raccapriccia. E forse
l'Italia non si sarebbe fatta mai più.</p>

<p>"Felici allora, ben felici i morti combattendo,
che almeno non avrebbero visto la grande tragedia.</p>

<p>"Ma per fortuna d'Italia la vittoria fu nostra".</p>

<p>Sgominato il nemico, conquistata Calatafimi,
chiave della posizione, ormai si era padroni delle
tre vie conducenti a Trapani, a Castellammare,
a Palermo. Ulteriore resistenza non era pel momento<span class="pagenum"><a name="Page_42" id="Page_42">[42]</a></span>
da prevedersi, ed inutile era anche l'inseguimento
da parte dei garibaldini, perchè ad
infastidire i fuggiaschi vi avrebbero pensato i
bravi insorti siciliani.</p>

<p>Garibaldi pensò di dare un po' di riposo ai
suoi, e volle che si passasse la notte sul conquistato
campo di battaglia.</p>

<p>Le perdite nostre furono gravi rispetto al numero
esiguo che rendeva prezioso ogni individuo;
bisognava quindi aver cura dei feriti.</p>

<p>Trentadue dei mille rimasero sul terreno, fra
i quali Schiaffino, Montanari, Pedotti, Sartori,
D'Amicis; centottantadue i feriti fra i quali, Menotti
Garibaldi, Elia, Maiocchi, Sirtori, Manin,
Nullo, Missori, Cariolato, Bandi, Martignoni, Perducca,
Palizzolo, Sprovieri, Bedischini, Carbonari,
Pasquinelli, Della Torre, Della Casa, molti dei
quali gravemente.</p>

<p>La mattina del 16 i garibaldini entrarono a
Calatafimi fra gli evviva e le acclamazioni del
popolo.</p>

<p>Posto il quartier generale al palazzo del Comune,
Garibaldi emanava il seguente ordine del
giorno:<span class="pagenum"><a name="Page_43" id="Page_43">[43]</a></span></p>

<p class="center">
ORDINE DEL GIORNO<br />
DOPO LA BATTAGLIA DI CALATAFIMI:<br />
</p>

<p>"Con compagni come voi io posso tentare ogni
cosa, e ve l'ho provato ieri portandovi ad una
impresa ben ardua, pel numero dei nemici e per
le loro forti posizioni.</p>

<p>"Io contavo sulle fatali vostre baionette, e
vedeste che non mi ero ingannato.</p>

<p>"Deplorando la dura necessità di dover combattere
soldati italiani, noi dobbiamo confessare
che trovammo una resistenza degna di uomini
appartenenti ad una causa migliore, e ciò conferma
quanto sarem capaci di fare nel giorno in
cui l'italiana famiglia sarà serrata tutta intorno
al vessillo di redenzione.</p>

<p>"Domani il continente italiano sarà parato a
festa per la vittoria dei suoi liberi figli e dei
nostri prodi siciliani; le vostre madri, le vostre
amanti, superbe di voi, usciranno nelle vie colla
fronte alta e ridente.</p>

<p>"Il combattimento ci costò la vita di cari fratelli
morti nelle prime file; quei martiri della
santa causa d'Italia saranno ricordati nei fasti
della gloria italiana.<span class="pagenum"><a name="Page_44" id="Page_44">[44]</a></span></p>

<p>"Io segnalerò al nostro paese il nome de' prodi
che sì valorosamente condussero alla pugna i
più giovani ed inesperti militi, e che conduranno
domani alla vittoria, nel campo maggiore di battaglia,
i militi che devono rompere gli ultimi
anelli delle catene, con cui fu avvinta la nostra
Italia carissima.</p>

<p><ins title="Note di trascrizione: Nell'originale 'Calatafini'">Calatafimi</ins>, 16 maggio.</p>

<p><i>Scrisse poi a Bertani la seguente lettera:</i></p>

<p  style="text-indent:08%">
Caro Bertani,<br />
</p>

<p>Ieri abbiamo combattuto e vinto. La pugna
fu tra italiani. Solita sciagura&mdash;ma che mi provò
quanto si possa fare con questa famiglia&mdash;nel
giorno che la vedremo unita.</p>

<p>Il nemico cedette all'impeto delle baionette
de' miei vecchi Cacciatori delle Alpi vestiti in
borghese; ma combattè valorosamente&mdash;e non
cedette le sue posizioni che dopo accanita mischia
corpo a corpo.</p>

<p>I combattimenti da noi sostenuti in Lombardia
furono certamente assai meno disputati che non
fu il combattimento di ieri; i soldati napolitani,
avendo esaurite le loro cartucce, vibravan sassi
contro di noi, da disperati.<span class="pagenum"><a name="Page_45" id="Page_45">[45]</a></span></p>

<p>Domani seguiremo per Alcamo; lo spirito
della popolazione si è fatto frenetico, ed io ne
auguro molto bene per la causa del nostro paese.</p>

<p>Vi daremo presto altre notizie. Vostro:</p>

<p  style="text-indent:08%">
Calatafimi, 16 maggio.<br />
</p>

<p><i>P.S.</i> Questa serve per Medici pure.</p>


<p>Della battaglia di Calatafimi Garibaldi con
parola commossa così ne parlava:</p>

<p>"Calatafimi! Io avanzo di tante pugne&mdash;se
nell'ultimo mio respiro i miei, vedranmi sorridere,
l'ultimo sorriso d'orgoglio&mdash;esso sarà ricordandoti!"</p>

<p>"Tu fosti il combattimento più glorioso di
popolo! L'Italia non deve dimenticarlo".</p>

<hr style="width: 45%;" />


<p>Disfatte le truppe napolitane a <ins title="Note di trascrizione: Nell'originale 'Calatafini'">Calatafimi</ins>, in
quell'eroico combattimento nel quale si decise
dell'unità della patria, Garibaldi comprese che
bisognava battere il ferro finchè caldo, e marciare
su Palermo. Era assai arduo affare, ma
che cosa tratteneva più Garibaldi? Si trattava
ne più ne meno di questo; mettere assieme strategia<span class="pagenum"><a name="Page_46" id="Page_46">[46]</a></span>
ed audacia per assalire con circa 4000 armati,
tra i rimasti dei mille ed i <i>picciotti</i>, ed
impadronirsi d'una città che conteneva trentamila
difensori, appoggiati ad una fortezza e sorretti
da una squadra regia. Garibaldi tentò il
colpo.</p>

<p>Il 17 marciava su Alcamo, il 18 per Partinico;
nel medesimo giorno ordinava una conversione
e giungeva al passo di Reune; fiancheggiavano
Garibaldi a ponente le bande di
Rosolino Pilo, a levante quelle del La Masa, un
quattromila <i>picciotti</i>, male armati ma arditi e
ben condotti. Per sopperire alla tenuità delle
forze Garibaldi giuocò di astuzia; ordì un tranello
nel quale il nemico cadde.</p>

<p>Il giorno 20, comandò e diresse egli stesso,
una ricognizione su Monreale per attirarvi il nemico,
e manovrò in modo da far credere che
quello era il suo obbiettivo. Impegnato un combattimento
d'avamposti, ad un tratto faceva sospendere
l'attacco e si ritraeva indietro.</p>

<p>Nella notte, imperversando una violenta tempesta,
prendeva sentieri di montagna battuti solo
da capre e volgeva a levante, lasciando Orsini
con le salmerie ed i cannoni a farsi inseguire<span class="pagenum"><a name="Page_47" id="Page_47">[47]</a></span>
dalle truppe borboniche. Egli, di sorpresa, scendeva
al Parco e batteva una colonna nemica che
lo aveva assalito di fronte; colà il generale Orsini
coll'artiglieria lo raggiungeva. Il 24 le truppe
borboniche, fiancheggiate da forti colonne di cacciatori
attaccavano i nostri. Garibaldi batteva in
ritirata su Piana de Greci mentre era già sera.
Nella notte ordinava ad Orsini di prendere la
strada di Corleone per attrarre le forze nemiche;
egli marciava silenzioso su Marineo, quindi lasciava
Marineo per Missilmeri e, mentre le truppe
napolitane inseguivano quelle che credevano le
forze garibaldine condotte in ritirata dall'Orsini,
Garibaldi, spalleggiato dalla parte di levante dai
<i>picciotti</i> del La Masa, si preparava a dare l'assalto
a Palermo.</p>

<p>La mattina del 26, alle 4, accompagnato da
Turr, Bixio e Missori, andò a visitare il campo
di Gibilrossa, occupato dalle squadre siciliane comandate
da La Masa, Fuxa e fratelli Mastricchi,
formanti un corpo di oltre 4000 uomini.</p>

<p>Garibaldi per avvicinarsi a Palermo aveva
due grandi strade, ad una delle quali si poteva
giungere per stretti sentieri e La Masa, pratico
dei luoghi informò il Generale che da Gibilrossa<span class="pagenum"><a name="Page_48" id="Page_48">[48]</a></span>
poteva discendere benissimo calando per quei
sentieri praticabili sino a Mezzagno, da dove con
altro poco cammino faticoso si poteva trovar
presto sulla strada di Porta Termini. Garibaldi,
dopo brevi riflessioni, decideva di battere questa
via e dava ordine a Turr di fissare la marcia per
l'indomani di primo mattino e che veniva ordinata
così:</p>

<p>1<sup>o</sup> l'Avanguardia comandata dal maggiore
Tuköry, composta di guide e di 60 volontari dei
Mille, scelti da ciascuna compagnia.</p>

<p>2<sup>o</sup> Il battaglione Bixio coi carabinieri genovesi.</p>

<p>3<sup>o</sup> Il battaglione Carini, cacciatori delle Alpi.</p>

<p>4<sup>o</sup> Il corpo delle squadre siciliane, comandate
da La Masa.</p>

<p>Disposta in tal modo la colonna Garibaldi,
fatti chiamare i suoi ufficiali superiori, i comandanti
le compagnie, e i capi delle squadriglie
parlò loro così: "Compagni! Due vie abbiamo
avanti a noi: una è di ritirarci nell'interno dell'Isola
facendo la piccola guerra per organizzarci;
l'altra è di piombare su Palermo, entrarvi, accendervi
la rivolta: sicuri che quest'ultima impresa
darà per risultato la liberazione dell'intera<span class="pagenum"><a name="Page_49" id="Page_49">[49]</a></span>
Sicilia. "Decidete!"&mdash;A "Palermo", tutti
gridarono.&mdash;"Ebbene, che ognuno faccia il suo
dovere e domattina vi saremo!"</p>

<p>Alle 3 antimeridiane del 27 maggio&mdash;data
memoranda&mdash;Garibaldi col resto dei suoi Mille
comandati da Bixio, da Carini, da Cairoli, da
Tuköry, da Menotti, da Mosto, da Nullo, da Canzio,
da Dezza, da Cucchi sui quali sapeva di poter
contare fino alla morte, spalleggiato fortemente dai
Picciotti del La Masa e del Fuxa, come aveva
predetto, si preparava ad assalire <i>Porta Termini</i>
e da quella entrare in Palermo.</p>

<p>Era intendimento del generale di sorprendere
la posizione del <i>Ponte dell'Ammiraglio</i> senza colpo
ferire, ed in tal guisa piombare su <i>Porta Termini</i>,
e di là spingersi al palazzo Reale dove
trovavasi il Lanza, comandante in capo delle forze
borboniche, col suo quartier generale. Tuköry
colla sua avanguardia procedeva in silenzio per
precipitarsi d'improvviso sul nemico, ma i <i>Picciotti</i>,
tosto che videro le prime case del sobborgo,
quasi avessero già in mano la città, non
seppero frenarsi e presero a gridare <i>Viva Garibaldi:
Viva l'Italia</i>; sparando delle schioppettate:
così il piano di sorpresa andava fallito. I regi fortemente<span class="pagenum"><a name="Page_50" id="Page_50">[50]</a></span>
protetti da barricate, che difendevano e
impedivano il passaggio del Ponte dell'Ammiraglio,
spazzavano con un turbine di mitraglia e di moschetteria
la via che vi conduceva e i campi
d'intorno:&mdash;i <i>Picciotti</i> non ancora abituati al
fuoco ed ai cimenti corpo a corpo, balenano per
un momento, ma all'esempio dei mille che nulla
paventano, serrati, concordi, disprezzanti della
morte si slanciano, sperdono in men che si dica
le truppe borboniche e, come un torrente impetuoso
si avventano su Porta di Termini scacciandone
i nemici, vincendone la resistenza: primi fra
tutti Bixio, Carini, Sirtori, Turr, Fuxa, La Masa; già
erano caduti fulminati, i prodi fra i prodi, Tuchöry,
Rocco, La Russa, Pietro Inserillo e Giuseppe
lo Squiglio assieme a tanti e tanti altri
che ebbero la fortuna di fare la bella morte dei
prodi; ebbero ferite più o meno gravi Turr,
Benedetto Cairoli, Enrico Piccinini, Raffaello Di
Benedetto, Leonardo Caccioppo; Bixio alla testa
del suo bravo battaglione, coi carabinieri genovesi,
con a fianco, Dezza, Menotti, Mosto, Missori,
Canzio, Nullo, Carbone, Cucchi, Cavalli, Venzo ed
altri bravi, a passo di corsa, con impeto furioso,
attaccano ed espugnano la barricata di Porta<span class="pagenum"><a name="Page_51" id="Page_51">[51]</a></span>
Termini. Il Carbone, dei carabinieri genovesi, sale
coraggiosamente per primo sulla barricata con
la bandiera italiana in pugno e ne riporta ferita
che non gli impedisce di continuare a combattere;
per questo fatto il Carbone venne encomiato
dal generale Garibaldi e promosso sottotenente.</p>

<p>Nell'assalto della barricata Bixio, Dezza, Menotti,
Bezzi, Canzio, Cucchi, Carbone, Damiani,
Mosto, Venzo, Manci fecero prodigi di valore;
Bixio sopra tutti; come una furia si precipitava
dove era più forte la resistenza, tempestando di
colpi i nemici, finchè cadde gravemente ferito.</p>

<p>Forzata l'entrata in città, i Carabinieri Genovesi
ed il resto di Mille seguiti dai bravi
<i>picciotti</i>, si lanciarono sui borbonici forzandoli
a cedere ed a ritirarsi; nel combattimento dei
Quattro Cantoni fino a Piazza del Duomo ed a
Porta Maqueda Cucchi, Miceli, Venzo, Mosto, ed
altri bravi caddero feriti; ma i nostri, non ostante
le preziose perdite, procedevano dovunque vittoriosi.
Turr, Sirtori benchè feriti insieme agli altri
ufficiali di Stato Maggiore si moltiplicavano, ed
erano all'attacco del Palazzo Reale, erano a
quello di Porta Maqueda, tagliavano le comunicazioni
tra il mare e il Castello, mentre Dezza<span class="pagenum"><a name="Page_52" id="Page_52">[52]</a></span>
e Missori con un pugno dei Mille battevano il
nemico all'Albergaria.</p>

<p>La Loggia, e molti altri signori siciliani componenti
il Comitato insurrezionale, con alcuni
dei Mille fra i quali il Venzo, si cacciano fino
alla Fiera-Vecchia, penetrano nelle Chiese, salgono
sui campanili, ed il terribile tocco delle
campane a stormo chiama in armi tutti i cittadini.
La Città dei Vespri si ridesta, si erigono
dovunque barricate, e i soldati napoletani, incalzati
da ogni parte, sono costretti a ritirarsi nelle
caserme e nel forte di Castellammare.</p>

<p>Garibaldi si spinge fino in piazza Bologna, insedia
il suo quartier generale nel palazzo Municipale
e di là emana il primo suo atto dittatoriale
in nome di Vittorio <ins title="Note di trascrizione: Nell'originale 'Emanuale'">Emanuele</ins>, col seguente proclama:</p>

<p  style="text-indent:08%">
Siciliani!<br />
</p>

<p>"Il generale Garibaldi, dittatore in Sicilia a
nome di S. M. Vittorio Emanuele Re d'Italia, essendo
entrato in Palermo stamattina 27 maggio,
ed avendo occupata tutta la Città, rimanendo le
truppe Napoletane chiuse nelle caserme e nel
forte di Castellammare, chiama alle armi tutti i<span class="pagenum"><a name="Page_53" id="Page_53">[53]</a></span>
Comuni dell'Isola, perchè corrano nella metropoli
al compimento della vittoria.</p>

<p>Dato in Palermo, oggi 27 maggio 1860</p>

<p  style="text-indent:60%">
<i>G. Garibaldi.</i><br />
</p>

<hr style="width: 45%;" />


<p>Il 28 fu giornata nella quale la città di Palermo
sofferse orribilmente. La mitraglia fece
vittime numerosissime, le bombe rovinavano, incendiavano,
distruggevano tutto; ma mentre il
bombardamento infieriva con tutti i suoi orrori,
Garibaldi pensava anche all'organizzazione civile.
Nominava Crispi segretario di Stato; il Duca
della Verdura sindaco; istituiva un Comitato di
difesa, presidente lo stesso della Verdura e componenti
i signori Michele Mangiano, Tommaso
Lo Cascio, barone Michele Capuzzo, barone di
Paternò, Rubino Emanuele e Benedetto Scidita,
Pietro Messineo, marchese Pilo, Patriola, Girolamo
Mondino, ed altri patrioti, e segretario Vincenzo
Scimecca.</p>

<p>La mattina del 29 maggio, i garibaldini ebbero
un rinforzo di siciliani condotti da Fardella.</p>

<p>Per tutto quel giorno il combattimento continuò
accanito, specialmente a Montalto ove il<span class="pagenum"><a name="Page_54" id="Page_54">[54]</a></span>
Laporta, il marchese Firmaturi, il Sant'Anna,
sostenuti dai Carabinieri genovesi, fecero colle
squadre dei <i>Picciotti</i>, con fermezza e valore, il
loro dovere.</p>

<p>Il generale Lanza, che fin dal mattino aveva
fatto inutili sforzi per riprendere le posizioni
perdute, e vedeva falliti tutti i tentativi per
aprirsi le comunicazioni con Castellammare, fece
cessare il bombardamento, durato tre giorni e
tre notti senza intervallo.</p>

<p>I Consoli esteri e l'Ammiraglio inglese, commossi
per le tante rovine e gli eccidi che da tre
giorni sterminavano la bella città, fecero dei
passi presso il generale Lanza perchè si desse
tregua con un armistizio a tanta effusione di
sangue cittadino; il generale borbonico acconsentiva,
e la mattina del 30 spediva al Dittatore
Garibaldi la lettera seguente:</p>

<p  style="text-indent:08%">
Generale!<br />
</p>

<p>"L'ammiraglio britannico mi fa conoscere
che riceverebbe con piacere al suo bordo due
miei generali, per aprire con lei una conferenza,
nella quale egli servirà da intermediario.</p>

<p>"La prego farmi conoscere se acconsente, e
nel caso affermativo, permettere che i due miei<span class="pagenum"><a name="Page_55" id="Page_55">[55]</a></span>
generali passino la sua linea, facendoli Ella accompagnare
dal palazzo reale, ove potrebbe mandarli
a prendere, fino alla Sanità per imbarcarsi.</p>

<p>"In attesa di una sua risposta, ho l'onore
di essere</p>

<p>
"29 maggio 1860.<br />
</p>

<p  style="text-indent:60%">
"<i>Lanza</i>".<br />
</p>

<p>Garibaldi acconsentì e ordinò la cessazione
del fuoco, disponendo che l'intervista avesse
luogo all'una pomeridiana. Il maggiore Cenni fu
inviato alle undici e mezzo con due guide al palazzo
Reale.</p>

<p>Erano scorsi pochi istanti dalla partenza del
Cenni, quando veniva dato un allarme a Porta
Termini; poco dopo incominciavano le fucilate:
Erano Von-Mechel e Bosco, i quali ritornavano
da Corleone, col dispetto di essere stati giuocati
per la terza volta, e di avere inseguito non Garibaldi
coi suoi volontari, ma un treno di cassoni
e carriaggi inservibili.</p>

<p>I garibaldini non risposero al fuoco; Carini
e Sirtori si presentarono per dare la notizia dell'armistizio
nel momento in cui il fuoco dei napoletani
era più vivo; Carini ne riportò grave<span class="pagenum"><a name="Page_56" id="Page_56">[56]</a></span>
ferita, Sirtori fu ferito leggermente. Turr, raccolti
quanti uomini potè sul momento, corse in
appoggio dei nostri a Porta Termini.</p>

<p>In quel momento il generale borbonico Letizia
accompagnato dal Cenni traversava Toledo;
saputo quanto accadeva, si offerse di recarsi egli
stesso sul luogo del combattimento per portare
ai suoi la notizia dell'armistizio, e per fare cessare
il fuoco onde non si sospettasse un tradimento.
Arrivato sul luogo, impose a Von-Mechel
e a Bosco di cessare da ogni azione ostile, essendo
che la tregua doveva essere rispettata da
tutti. Garibaldi all'una si recò a bordo dell'"<i>Annibal</i>"
nave da guerra Inglese, nella cui sala di
consiglio ebbe luogo la conferenza e fu stipulata
una tregua di 24 ore; ma, prima che questa venisse
a scadenza, il generale borbonico richiese la sospensione
delle ostilità per altri tre giorni, prodromo
evidente della resa finale. E Garibaldi
accondiscese ancora.</p>

<p>Infatti il 6 giugno, i negoziati furono ripresi
e senza difficoltà condussero ad una convenzione,
per la quale le truppe napolitane sgombravano
Palermo e il forte di Castellammare per la via di
mare.<span class="pagenum"><a name="Page_57" id="Page_57">[57]</a></span></p>

<p>Intanto tutte le principali città dell'Isola si
erano affrancate a libertà, e di tutta la Sicilia, il
7 giugno, non restava in mano del Borbone che
Messina, la cittadella di Milazzo, Augusta e Siracusa.</p>

<p>Garibaldi s'insediava, col suo quartier generale
e col suo governo, al Palazzo Reale.</p>


<hr style="width: 45%;" />

<p>Dopo la presa di Palermo Garibaldi avuta
notizia che Elia curato con cure fraterne dai
bravi medici chirurgi, Ripari, Lampiasi, Cipolla,
Maltese, era vivente a Vita, accolto amorevolmente
in casa del patriota Salvatore Romano,
mandò Menotti con incarico di portarlo possibilmente
a Palermo, e ivi giunto il generale volle
che fosse curato sotto ai suoi occhi e lo fece
condurre al palazzo Reale.</p>


<hr style="width: 45%;" />


<p>Occorreva provvedere ora al necessario per
non perdere il frutto delle riuscite imprese. Faceva
mestieri organizzare i corpi militari in forza
dell'entusiasmo dei cittadini per poter far fronte
ai pericoli delle rappresaglie d'un governo che,
prossimo a cadere, voleva segnalare i suoi ultimi<span class="pagenum"><a name="Page_58" id="Page_58">[58]</a></span>
giorni con atti disperati e col sovvertimento delle
turbe e di ogni ordine civile.</p>

<p>Questi pensieri pesavano orribilmente sull'animo
del dittatore, il quale trovava più difficile
mettere riparo a queste difficoltà civili che il
combattere formidabili eserciti borbonici. Per riparare
a questi mali erano necessarie delle spedizioni
nell'interno dell'Isola, affidate ai suoi fidi
compagni; ma l'esecuzione di tale progetto gli
riusciva nel momento assolutamente impossibile.
Da Genova non arrivavano rinforzi. Anzi si avevano
notizie che due navi cariche di volontari
condotti dal maggiore Corte "L'Utile" e il
"Charles Georgy" erano state catturate dalla
crociera napoletana e condotte a Gaeta.</p>

<p>Era un vero disastro che impensieriva il Dittatore,
tanto più che si sapeva che trovavasi in
viaggio la forte spedizione Medici. Per fortuna
questo esperto condottiero, che aveva ereditato
da Garibaldi tutte le astuzie e tutte le audacie,
seppe deludere la vigilanza della crociera napoletana,
approdando inaspettato a Cagliari e di
là, per rotta impensata dai nemici, arrivare alla
desiderata destinazione.</p>

<p>Nella mattina del 19 giugno Medici sbarcava<span class="pagenum"><a name="Page_59" id="Page_59">[59]</a></span>
sulla vicina costa di Partinico con forte aiuto di
uomini e di armi, e tutte le preoccupazioni del
Dittatore erano dissipate&mdash;Medici aveva con
<ins title="Note di trascrizione: Nell'originale 'se'">sè</ins> il bravo colonnello Malenchini coi suoi toscani&mdash;e
annunziava l'arrivo di Cosenz. L'arrivo
di Medici pose Garibaldi in condizione di
compiere i suoi piani riguardo alla Sicilia, quelli
cioè di scacciare quanto rimaneva dell'esercito
borbonico nella parte orientale dell'Isola.</p>

<p>Divise le forze in tre colonne: la prima formante
la sinistra agli ordini di Medici doveva
marciare per il litorale fino a Milazzo, ultimo
obbiettivo Messina; la seconda, al centro, condotta
dal Turr per Missilmeri, Villafrati, Alia,
Caltanisetta, sopra Catania, scopo ultimo Messina;
la terza, all'estrema destra, comandante Bixio,
per Corleone, Girgenti, Catania scopo finale Messina;
così che, tutte le forze non avevano che
un solo obbiettivo la punta del Faro.</p>

<p>La marcia di queste brigate contribuì moltissimo
a sistemare il nuovo ordine di cose, a sollevare
l'elemento liberale e por freno agli insani
tentativi di disordini.</p>

<p>Ma questo consolidamento incontrava ostacoli
per il fatto che armi borboniche occupavano dei<span class="pagenum"><a name="Page_60" id="Page_60">[60]</a></span>
punti importanti dell'Isola e tenevano in soggezione
tutta la regione orientale, appoggiandosi
su Milazzo e alla cittadella di Messina.</p>

<hr style="width: 45%;" />


<p>Il Dittatore riserbava a Medici la parte splendida
di liberare questa regione dalle truppe borboniche,
e Medici, ricevuti gli ordini, a marcia
forzata occupava Barcellona, quivi giunto, temendo
che i regi fortificati in Milazzo tentassero
un colpo per sloggiarlo, avvisava a tutti i
mezzi per fortificarvisi; occupava l'interessante
posizione del fiume Meri; muniva il ponte con
due cannoni; distendeva le sue ali di difesa fino
all'altura del villaggio Meri; e tutto preparava
alla difesa della sua posizione per dare tempo
all'arrivo di altri rinforzi.</p>

<p>Le truppe borboniche così composte: un corpo
di 3500 uomini proveniente da Messina, altro di
1500 stanziato a Milazzo, altri 2500 che si aggiunsero
provenienti da <ins title="Note di trascrizione: Nell'originale 'altri parte'">altre parti</ins> dell'isola, erano
comandate dal colonnello Bosco, il quale si trovava
in grado di dare aspra battaglia.</p>

<p>Il giorno 17 ebbe luogo un primo fatto d'armi,
ostinato e sanguinoso.</p>

<p>Medici si era fortificato presso Carriola al<span class="pagenum"><a name="Page_61" id="Page_61">[61]</a></span>
fiume Nocito, ed aveva occupata la strada di
Meri e Milazzo, erigendovi barricate. Bosco pensò
di sloggiarlo, e con forze preponderanti pervenne
a passare oltre Carriola il Nocito; ma ivi s'impegnò
un vivissimo combattimento con la destra
di Medici, gagliardemente tenuta dal reggimento
Malenchini; tanta resistenza da questa parte poneva
i regi in pericolo di essere tagliati fuori
della loro linea, per cui Bosco spinse altri battaglioni
verso le barricate; il combattimento fu
accanito, ma Medici per venirne a capo, lanciava
contro le truppe borboniche un battaglione della
riserva e i nostri alla punta della baionetta ricacciavano
i regi dentro Milazzo. Le truppe comandate
dal Malenchini combatterono sotto gli
occhi di Medici assai valorosamente.</p>

<p>Il generale Garibaldi avvisato a Palermo della
resistenza che incontrava Medici s'imbarcava
con un buon rinforzo. Sbarcato a Patti corse innanzi
solo, al quartiere generale di Medici. Vi
arrivò il 19 e vi trovò anche il Cosenz.</p>

<p>Calcolando il generale che i rinforzi sbarcati
a Patti sarebbero arrivati il 20 sul luogo del
combattimento, decise di dare battaglia e d'investire
Milazzo.<span class="pagenum"><a name="Page_62" id="Page_62">[62]</a></span></p>

<p>La mattina del 20 alle 5 il generale Medici
divideva le sue truppe in due colonne, ciascuna
di quattro battaglioni, una sotto il comando di
Simonetta, l'altra sotto quello di Malenchini.</p>

<p>Deciso il combattimento Garibaldi ordina che
il Malenchini per la strada di Santa Marina si
porti ad assalire senz'altro la sinistra del nemico;
<ins title="Note di trascrizione: Nell'originale 'da'">dà</ins> incarico al Medici di avanzare col reggimento
Simonetta e il battaglione Gaeta per la
strada di San Pietro spingendosi col centro e
colla destra contro la città; affida a Nicola Fabrizi
d'occupare con una legione di siciliani la
strada di Spadafora per antivenire ogni sorpresa
di un'eventuale sortita del presidio di Messina;
delibera infine che la colonna Cosenz, già partita
fin dall'alba da Patti e rinforzata dal battaglione
<ins title="Note di trascrizione: Nell'originale 'Duun'">Dunn</ins> e da quello del Guerzoni, lasciati
a guardia di Meri, formino la riserva.</p>

<p>Alle 5 del mattino tutti erano in moto; il
Malenchini alle 7 aveva già aperto il fuoco presso
San Papino; anche il Medici attaccava il nemico
al di là di San Pietro e il combattimento si accese,
accanito su tutta la linea. I garibaldini si
spingono verso Milazzo, ma la loro sinistra appoggiata
al mare, trovò tale resistenza nei regi<span class="pagenum"><a name="Page_63" id="Page_63">[63]</a></span>
nella strada di San Pepino e tale fuoco d'artiglieria
dal forte e dalla batteria portata dietro i
canneti, che furono obbligati a ripiegare.</p>

<p>Ad accrescere lo scompiglio nelle giovani
schiere dei volontari, concorse la cavalleria nemica
che irruppe furiosamente sui nostri, sbaragliandoli.
Comandava questa colonna il colonnello
Malenchini che, potentemente coadiuvato
dai suoi bravi ufficiali, faceva sforzi eroici per
riordinare i suoi e ricondurli alla pugna; chi si
distinse per ardire insuperabile fu il Tommasi,
che venne promosso tenente sul campo di battaglia.</p>

<p>Mentre questo avveniva sull'ala sinistra, Medici
spingeva tre dei suoi battaglioni ed uno di
Carabinieri genovesi verso il fiume Nocito; investiva
i molini dove i regi eransi fortificati e
tentava d'impadronirsi della lingua di terra che
congiunge Milazzo con l'interno, e così girare
alle spalle del corpo napoletano e tagliar fuori
di Milazzo il Bosco; ma anche questo tentativo
incontrò un'energica resistenza, perchè il Bosco
da quel lato aveva spinto il maggior nerbo delle
sue forze; si combatteva uno contro tre, senza<span class="pagenum"><a name="Page_64" id="Page_64">[64]</a></span>
contare la mitraglia che, da dietro grandi siepi
di fichi d'India, faceva strage dei nostri.</p>

<p>Medici riconosce la gravità della posizione e,
da quell'eroe che era, decide d'avventarsi contro
il cannone che faceva strage dei suoi e d'impossessarsene.
"Meglio perire nell'arrischiata
impresa, che vedere così sacrificati i miei soldati".
Con questo pensiero raduna quanti più
può dei suoi e si lancia in mezzo al fuoco nemico,
ma nei primi passi gli cade morto il cavallo
e al fianco suo è colpito da palla fredda
il Cosenz, tanto da rimanerne tramortito; riavutosi
tosto e circondato dai suoi valorosi compagni,
riprende impavido il combattimento.</p>

<p>Garibaldi, accortosi del pericolo che correvano
i suoi cari compagni, riunisce intorno a
sè Missori, Statella e quanti trova sotto mano e
si lancia al soccorso; il cavallo di Garibaldi è
ferito e non sente più il freno; il tacco di un
suo stivale è portato via da una scheggia; è obbligato
a smontare dal cavallo; accanto a lui in
quel momento cadeva mortalmente ferito il maggiore
Breda; a Missori è pure ucciso il cavallo;
anche Garibaldi vede che per spuntarla bisognava
ad ogni costo impadronirsi del cannone<span class="pagenum"><a name="Page_65" id="Page_65">[65]</a></span>
che faceva strage, e <ins title="Note di trascrizione: Nell'originale 'da'">dà</ins> gli ordini necessari; si
lancia alla testa dei suoi e il cannone è preso
e trascinato nelle proprie linee.</p>

<p>Allora la fanteria napolitana, che in quella
giornata combattè valorosamente, apre i suoi
ranghi e dà il passo ad una furiosa carica di
cavalleria che s'avventa sui nostri come un turbine
per riprendere il pezzo; le squadriglie siciliane
giunte allora da Patti entrano in combattimento
e con una formidabile scarica fermano
l'impeto dei cavalieri; l'ufficiale che comandava
la cavalleria è esso pure obbligato ad arrestarsi
da Garibaldi che aveva preso la briglia del cavallo;
l'ufficiale mena un fendente, ma Garibaldi
para il colpo e con una pronta risposta gli taglia
la gola; i napoletani assalgono Garibaldi; si combatte
corpo a corpo; Missori scarica quanti colpi
ha nel suo revolver ed uccide quanti <ins title="Note di trascrizione: Nell'originale 'tentono'">tentano</ins>
appressarsi al generale; Statella lo difende a colpi
di sciabola, dando così tempo ai garibaldini di
accorrere al soccorso.</p>

<p>Ma gli ostacoli sono insuperabili; gl'immensi
canneti e le boscaglie di fichi d'India sparsi su
quella riva impedivano ai garibaldini di far uso
delle baionette, terribile arma loro prediletta, e<span class="pagenum"><a name="Page_66" id="Page_66">[66]</a></span>
favorivano i tiri dell'artiglieria borbonica. Per
fortuna in quel momento apparve nella rada un
vapore con bandiera italiana. Era la corvetta
napoletana "La Veloce" che il comandante
Anguissola, dando primo l'esempio della rivolta,
aveva consegnata a Garibaldi, il quale la battezzava
col nome di "Tuckery" in memoria del prode
maggiore ungherese morto alla presa di Palermo.
Il generale, senza perdita di tempo, si fa portare
a bordo, e salito sulla coffa dell'albero di trinchetto
domina tutto il teatro della battaglia; ordina
al comandante d'accostarsi a tiro di mitraglia
ed al momento opportuno fa fulminare
di fianco le truppe borboniche, e ne fa strage
tale che il nemico è sgominato in brev'ora.</p>

<p>Questo felice diversivo dà tempo al Medici
ed al Cosenz di riordinare i loro battaglioni e
prepararsi ad un decisivo assalto.</p>

<p>Garibaldi scende a terra dal Tukery con un
manipolo di marinari armati, si mette alla testa
dei suoi e si riprende l'assalto; tutte le riserve
sono impegnate: il maggiore Guerzoni arriva
esso pure coi suoi a passo di corsa; un'ultimo
disperato assalto è ordinato, i canneti a sinistra,
il ponte di Curiolo di fronte, le case di destra,<span class="pagenum"><a name="Page_67" id="Page_67">[67]</a></span>
terribili strette, sono tutte superate con indicibile
valore; i cacciatori del Bosco rispondono
con un fuoco infernale e recano ai nostri danni
non lievi; il capitano Leardi, dopo aver veduto
cadere attorno a sè non pochi dei suoi valorosi
è ferito a morte; il Costa, lo Statella, il Martini,
il Cosenz feriti; ma il nemico è in fuga e dopo del
nemico i garibaldini entrano in Milazzo e i borbonici
si rinchiudono nel forte.</p>

<p>La battaglia di Milazzo fu la più sanguinosa tra
quelle combattute delle armi garibaldine nel 1860.</p>

<p>Su quattromila combattenti garibaldini, più
di settecento restarono sul campo fra morti e
feriti.</p>

<p>La giornata del 21 passò in entrambi i campi
tranquilla, le nostre truppe riposarono, e quelle
borboniche il 22 s'imbarcarono su tre navigli
francesi per essere trasportate a Napoli.</p>

<p>Il 23 arrivavano nelle acque di Milazzo quattro
navi da guerra napolitane; ma visto che i garibaldini
erano padroni della piazza si limitarono
ad imbarcare il presidio del Castello; sicchè
il Castello, con cannoni, munizioni ed ogni attrezzo
di guerra, rimaneva in potere di Garibaldi,
che vi faceva inalberare la bandiera tricolore.<span class="pagenum"><a name="Page_68" id="Page_68">[68]</a></span></p>

<hr style="width: 45%;" />


<p>Dopo la presa di Milazzo anche le truppe
che occupavano la cittadella di Messina si arresero.&mdash;Tutta
la Sicilia era liberata!</p>

<p>Occorreva pensare al passaggio dello stretto
ed alla continuazione della marcia gloriosa per
le Calabrie alla capitale del Reame di Napoli, e
primo pensiero del Duce fu quello di nominare
comandante militare e civile di Messina l'illustre
patriota Nicola Fabrizi, con suo Capo di Stato
Maggiore il valoroso Abele Damiani.</p>

<p>Questo venerando patriota aveva organizzato
a Malta un corpo d'italiani volontari del quale
faceva parte il Pittaluga, che dopo lo scontro
infelice di Grotte, sostenuto dal Zambianchi contro
forze superiori papaline, aveva preso passaggio
in un vapore delle <i>Messaggeries</i> per raggiungere
Garibaldi in Sicilia; col Pittaluga erano il Civinini,
il Pedani livornese, ed altri.</p>

<p>Sbarcato il Fabrizi in Sicilia ebbe ordine da
Garibaldi di recarsi a Barcellona per organizzare
e prendere il comando dei battaglioni dell'Etna
composti di patriotti siciliani. Il governo
civile e militare di Messina era quindi affidato
a buone mani.<span class="pagenum"><a name="Page_69" id="Page_69">[69]</a></span></p>

<p>Il passaggio sul continente non era cosa delle
più facili; bisognava vincere le difficoltà che
venivano dal Ministero in seguito alle pressioni
dell'imperatore dei francesi; bisognava inoltre
deludere la vigilanza della flotta nemica che
giorno e notte batteva il mare e sorvegliava lo
stretto senza contare che il Borbone, nonostante
le defezioni, poteva sempre mettere a fronte di
Garibaldi un Esercito organizzato di 100 mila
uomini. Era necessario quindi fare uso di quegli
audaci colpi di mano, nei quali Garibaldi era
maestro.</p>

<p>Infatti la sera dell'8 agosto egli ordinava al
Mussolino, calabrese, di tentare con un limitato
numero di volontari scelti fra i più audaci, come
Missori, Alberto Mario, Vincenzo Cattabeni ed
altri valorosi, la sorpresa del forte Cavallo e la
insurrezione della Calabria. La sera dopo ordinava
a Salvatore Castiglia di sbarcare nell'Alta
Fiumana con arditi garibaldini.</p>

<p>Persuaso Garibaldi, dopo quindici giorni di
vani tentativi, della difficoltà del passaggio dello
stretto di Messina, causa l'esiguità delle sue forze,
ed avute notizie dal Bertani che in Sardegna stavasi
organizzando una legione di circa 8 mila<span class="pagenum"><a name="Page_70" id="Page_70">[70]</a></span>
bene armati sotto la direzione del colonnello Pianciani,
col proposito d'invadere lo Stato Pontificio,
convinto che su Roma si poteva marciare con
più sicurezza per la via di Napoli, deliberava
di portarsi egli stesso al Golfo degli Aranci per
assicurarsi il concorso degli ottomila uomini coi
quali avrebbe raddoppiato il numero delle sue
forze. Non tardò a mettersi in viaggio ed appena
arrivato si presentò d'improvviso a quella gioventù
che anelava al combattimento; vinse col
fascino delle sue parole gli scrupoli di qualcuno
e, preso il comando di quelle truppe, se le trasse
seco in Sicilia.</p>

<p>Date le disposizioni opportune per il governo
dell'Isola&mdash;nominò Depretis Prodittatore e partì
per Messina.</p>

<p>Prima di lasciare Palermo il Generale emanava
l'ordine del giorno seguente:</p>

<p  style="text-indent:08%">
Alle Squadre Cittadine!<br />
</p>

<p>"A Voi robusti e coraggiosi figli dei campi,
io dico una parola di gratitudine in nome della
patria italiana, a Voi che tanto contribuiste alla
liberazione di questa terra, a Voi che conservaste
il fuoco sacro della libertà sulle vette dei<span class="pagenum"><a name="Page_71" id="Page_71">[71]</a></span>
vostri monti, affrontando, in pochi e male armati,
le numerose ed agguerrite falangi dei dominatori.</p>

<p>"Voi potete tornare oggi alle vostre capanne
colla fronte alta, colla coscienza d'aver adempiuto
ad opera grande! Come sarà affettuoso
l'amplesso delle vostre donne inorgoglite di Voi,
accogliendovi festose nei vostri focolari! e Voi
racconterete superbi ai vostri figli i perigli trascorsi
nelle battaglie per la santa causa dell'Italia.</p>

<p>I vostri campi, non più calpestati dal mercenario,
vi sembreranno più belli, più ridenti. Io
vi seguirò col cuore nel tripudio delle vostre
messi, delle vostre vendemmie, e nel giorno in
cui la fortuna mi porgerà l'occasione di stringere
ancora le vostre destre incallite, sia per narrare
delle nostre vittorie o per debellare nuovi nemici
della patria, Voi avrete stretto la mano di
un fratello.</p>

<p  style="text-indent:08%">
Palermo, 3 giugno.<br />
</p>

<p  style="text-indent:60%">
<i>G. Garibaldi</i>.<br />
</p>

<p>Il generale Sirtori aveva già assicurati due
vapori, il "Torino" ed il "Franklin", che faceva
trovar pronti nel porto di Taormina. Senza
perdita di tempo, appena arrivato a Messina, Garibaldi
ordina a Bixio, che tanto aveva sospirato<span class="pagenum"><a name="Page_72" id="Page_72">[72]</a></span>
quel comando, di mandare tutta la sua gente a
Taormina (circa 4000 uomini) e d'imbarcarla
sui due piroscafi. Bixio, che tutto aveva approntato
per il passaggio dello Stretto, imbarcate le
sue truppe, monta sul "Torino"; Garibaldi, arrivato
in carozza da Messina, sale sul "Franklin"
e nella notte del 19 di agosto, levate le ancore
partono per la Calabria, ed allo spuntar dell'alba
del 20 i due vapori si accostano a Melito tra Capo
dell'Armi e Spartivento. Disgraziatamente nel
prendere terra il "Torino" rimaneva arenato,
ma non per questo venne ritardato lo sbarco a
terra delle truppe garibaldine che fu effettuato
senza contrasto; solo più tardi le navi da guerra
napolitane in crociera se ne accorsero e presero
a bombardare il "Torino" vuoto.</p>

<p>Bisognava impadronirsi con un colpo di mano
di Reggio; e senza esitare il generale Garibaldi
ordina di muovere all'assalto, e la sera del 20
i garibaldini ripresero la marcia. Ad una certa
distanza dalla città il Generale faceva obbliquare
a destra e per sentieri remoti, evitando gli avamposti
nemici appostati sullo stradale, e guidato
dal colonnello Plutino si avvicinava alla piazza.
Fatti riposare i volontari e disposto che la divisione<span class="pagenum"><a name="Page_73" id="Page_73">[73]</a></span>
Bixio dovesse assalire dalla parte di destra
e quella di Eberhardt da sinistra, dopo forte
resistenza i nostri s'impadroniscono della città
ed obbligano i Regi a rinchiudersi nel Castello.</p>

<p>A Garibaldi importava d'impossessarsi del Castello,
perchè aveva avuto notizia che una forte
colonna nemica, comandata dal generale Briganti,
marciava su Reggio. Fortunatamente la comparsa
di Missori, coi suoi reduci dall'impresa del Forte
Cavallo, fece credere ai Napoletani che erano
rinchiusi, di essere accerchiati, per cui alle prime
fucilate piovute dall'alto domandarono d'arrendersi.</p>

<hr style="width: 45%;" />


<p>Questo è l'ordine del giorno che il generale
Garibaldi aveva mandato alle sue truppe prima
che si accingessero al passaggio del Faro.</p>

<p  style="text-indent:60%">
Messina, 9 agosto 1860.<br />
</p>

<p>"Il maggior Casalta d'Ornano, della divisione
Cosenz si dirigerà da questo porto di Torre di
Faro per sbarcare sulla costa di Calabria tra
Ragnore e Scilla.</p>

<p>"Egli comanda il suo battaglione e più un
distaccamento del battaglione Fazioli. La sua<span class="pagenum"><a name="Page_74" id="Page_74">[74]</a></span>
missione è di propagare l'insurrezione contro il
Borbone di Napoli ed il suo programma è quello
dell'Italia e Vittorio Emanuele.</p>

<p>"Chiederà del colonnello Mussolino, lo cercherà
e procurerà di coadiuvarlo in qualunque
emergenza, siccome lo stesso Colonnello coadiuverà
lui.</p>

<p>"Si manterrà possibilmente vicino al quartiere
Generale, che terrà informato di qualunque
cosa utile alla causa nazionale ed al servizio.</p>

<p>"Procurerà di tagliare le comunicazioni del
nemico sullo stradale di Reggio e Napoli, impossessandosi
dei suoi convogli, dispacci ecc.</p>

<p>"Occuperà il nemico instancabilmente mediante
distaccamenti, in varie direzioni, per ingannarlo
sulla sua vera situazione.</p>

<p>"Ubbidirà ai Colonnelli Mussolino e Missori
soltanto nel caso che questi colonnelli dovendo
operare sul nemico lo richiedessero del suo concorso;
egli parteciperà queste istesse istruzioni
ai Colonnelli suddetti.</p>

<p>"Sopratutto egli farà ogni sforzo per cattivarsi
l'amicizia delle popolazioni ed impedire
qualunque prepotenza delle sue truppe contro
le stesse.<span class="pagenum"><a name="Page_75" id="Page_75">[75]</a></span></p>

<p>"Infine l'Esercito Meridionale confida che
l'onore delle armi italiane riceverà nuovo lustro
dal coraggio, capacità e patriottismo del maggiore
Casalta.</p>

<p  style="text-indent:60%">
<i>G. Garibaldi.</i><br />
</p>

<p>I risultati della presa di Reggio furono di
grandissima importanza; Garibaldi si rendeva
padrone di buon materiale da guerra e acquistava
per base d'operazione sul continente una
piazza di grande rilievo.</p>

<p>La vittoria di Reggio era ben presto coronata
da altra pure importantissima e decisiva.
Nella notte dal 21 al 22 il generale Cosenz, imbarcata
sopra la flottiglia del Faro la sua divisione,
i Carabinieri Genovesi, e la Legione estera,
riusciva ad approdare su la spiaggia calabrese
nelle vicinanze di Scilla, mettendosi così alle
spalle della forte brigala Briganti, accampata
presso San Giovanni.</p>

<p>Avuta notizia del fortunato sbarco di Cosenz
a Scilla, il generale Garibaldi si mosse senza indugio
con tutti i suoi da Reggio, ove lasciava
il colonnello Plutino con una colonna di patriotti
calabresi, per prendere fra due fuochi i Borbonici,
comandati dal Briganti e dal Melendez. Le<span class="pagenum"><a name="Page_76" id="Page_76">[76]</a></span>
mosse dei garibaldini furono così ben combinate
che riuscirono a circuire le forze regie, tantochè
Garibaldi, serrandole d'appresso e sicuro del fatto
suo, intimava la resa. Allora si videro novemila
uomini d'ogni arma, ricchi d'artiglieria e d'ogni
attrezzo di guerra, abbassare le armi, dopo debole
resistenza, innanzi a seimila garibaldini quasi
sprovvisti di tutto. Però nel breve combattimento
sostenuto dal Cosenz nel prendere terra nelle
vicinanze di Scilla, dopo di essere sfuggito miracolosamente
alla flotta borbonica in crociera,
si ebbe a deplorare una preziosissima perdita,
quella di Paul De Flotte, deputato all'Assemblea
<ins title="Note di trascrizione: Nell'originale 'republicana'">repubblicana</ins> francese, il quale erasi unito ai
Mille col Locroix, col Dumas e con altri fratelli
di Francia, venuti a combattere per la libertà
ed unità d'Italia; perdita dolorosissima per tutti,
ma particolarmente per Garibaldi, che così ne
scrisse al Bertani, in forma d'ordine del giorno
del 24 agosto:</p>

<p>"Abbiamo perduto De Flotte! gli epiteti di
bravo, di onesto, di vero democratico sono impotenti
per esprimere tutto l'eroismo di quest'anima
incomparabile!</p>

<p>"De Flotte, nobile figlio della Francia, era<span class="pagenum"><a name="Page_77" id="Page_77">[77]</a></span>
uno di quegli esseri privilegiati che un sol
paese non ha diritto di appropriarsi; no, De
Flotte appartenne all'umanità intera; giacchè
per lui la patria era ovunque un popolo sofferente
e curvo si rialzava per la libertà.</p>

<p>"De Flotte morto per l'Italia, ha combattuto
per essa come avrebbe combattuto per la
Francia.</p>

<p>"Quest'uomo illustre è un legame prezioso
per la fratellanza dei popoli che attende l'avvenire
dell'Umanità. Morto nei ranghi dei Cacciatori
delle Alpi, egli era, come molti dei suoi
bravi concittadini, il rappresentante della generosa
Nazione, che si può arrestare un momento, ma che
è destinata a marciare in avanguardia dell'emancipazione
dei popoli e della civiltà del mondo.</p>

<p>24 agosto.</p>

<p  style="text-indent:60%">
<i>G. Garibaldi.</i><br />
</p>

<p>Da quel giorno lo sfacelo dell'esercito borbonico
delle Calabrie seguì con rapidità crescente.
Tutte le provincie si sollevavano precedendo
le forze della rivoluzione, guidate da Garibaldi.
La città di Potenza cacciava le truppe
che la custodivano, e la Basilicata rivendicava
la sua libertà. Cosenza costringeva le forze borboniche<span class="pagenum"><a name="Page_78" id="Page_78">[78]</a></span>
a capitolare ed a ritirarsi a Salerno, con
impegno di non più combattere contro Garibaldi.
A Foggia, a Bari le truppe fraternizzarono col
popolo. Il Generale Viale, che stava a guardia
delle Termopoli di Monteleone con 12000 uomini,
minacciato dall'insurrezione del popolo e dalla
sedizione delle truppe, batteva in ritirata, abbandonando
ai garibaldini una delle più forti posizioni,
chiave strategica delle Calabrie. Delle
truppe in ritirata prese il comando il generale
Chio che si arrestava a Saveria-Manelli, tra Tiriolo
e Cosenza, per attendere di piè fermo il
<ins title="Note di trascrizione: Nell'originale 'soproggiungere'">sopraggiungere</ins> dei Garibaldini. Prima però che
egli arrivasse a Saveria, le alture che la dominano,
erano occupate dalle bande calabresi di
Stocco, parte delle quali erano dirette e comandate
dal valoroso patriota Antonio Taglieri, che
nominato tenente passò poi nel 2<sup>o</sup> reggimento
della divisione Cosenz; cosicchè il Chio si trovò
prima di combattere, accerchiato. Garibaldi ordinò
tosto a tutte le truppe che lo seguivano di convergere
a marcia forzata su Tiriolo, e, appena
potè avere sottomano l'avanguardia della divisione
Cosenz, la lanciò sulla strada di Saveria-Manelli,
fece calare dalle alture le bande dello
Stocco, ed intimò al generale Chio la resa.<span class="pagenum"><a name="Page_79" id="Page_79">[79]</a></span></p>

<p>Questi tentò di guadagnare tempo, ma dopo
un'ora altri 12000 uomini andavano dispersi e
disciolti come quelli del generale Briganti, lasciando
libere nelle mani del Dittatore tutte le
Calabrie. Garibaldi intanto proseguiva la marcia
trionfale per Napoli.</p>

<p>Tra Salerno ed Avellino circa ventimila uomini,
la più parte mercenarii stranieri, stavano
aspettando Garibaldi, risoluti a combattere. Ma
corsa la notizia che la rivoluzione si era propagata
ad Avellino e nel Principato Ulteriore,
saputo che il generale Calderelli, che aveva capitolato
a Cosenza, era passato con Garibaldi,
anche le truppe di quel campo cominciarono a
dar segni di ammutinamento; il che tolse ai comandanti
la speranza di tentare un attacco con
probabilità di successo.</p>

<p>L'arrivo di queste notizie a Napoli indusse
il Re a ritirarsi a Gaeta; il che fece il 6 del
mese di Settembre, lasciando Napoli in tutela
della Guardia Nazionale. All'udire la lieta notizia
Garibaldi presa a Vietri la ferrovia, arrivò
a mezzogiorno alla stazione di Napoli ove Liborio
Romano lo ricevette, felicitandolo a nome
della cittadinanza. Al tocco, in carrozza, accompagnato<span class="pagenum"><a name="Page_80" id="Page_80">[80]</a></span>
da Cosenz, da Bertani, da Missori, da
Nullo e da pochi altri ufficiali entrava in Napoli,
passando sotto i forti ancora occupati dalle truppe
borboniche, in mezzo a soldati nemici sparsi per
la città e fra l'entusiasmo di un popolo delirante,
scendeva alla Foresteria, palazzo del Governo,
e ne prendeva possesso.</p>

<p>Primo suo atto fu quello di emanare il seguente
Decreto:</p>

<p  style="text-indent:55%">
Napoli, 7 settembre 1860.<br />
</p>

<p class="center">
<i>Il Dittatore Decreta:</i><br />
</p>

<p>"Tutti i bastimenti da guerra e mercantili
appartenenti allo Stato delle due Sicilie, Arsenali
e materiali di Marina, sono aggregati alla
Squadra del Re Vittorio Emanuele, comandata
dall'Amiraglio Persano".</p>

<p  style="text-indent:60%">
<i>G. Garibaldi.</i><br />
</p>

<hr style="width: 45%;" />


<p>Istituiva tosto il governo dittatoriale, nominando
Crispi ministro degli Esteri, Bertani ministro
dell'Interno, Cosenz ministro della Guerra,
ed al general Turr dava il comando di tutte le
truppe stanziate a Caserta ed al Volturno.</p>

<p>Il 18 settembre il generale Turr, comandante
le forze al Volturno chiamava a <ins title="Note di trascrizione: Nell'originale 'se'">sè</ins> il suo capo
di Stato Maggiore e tutti i comandanti delle brigate<span class="pagenum"><a name="Page_81" id="Page_81">[81]</a></span>
ai suoi ordini; esponeva ad essi il progetto
di una ricognizione offensiva su Capua, onde antivenire
una battaglia che, secondo notizie ricevute,
i regi si apprestavano a dare appunto nel
giorno 19 dedicato a S. Gennaro, dal quale speravano
protezione e vittoria. Si doveva simulare
un attacco sul fronte di Capua, per attirarvi
le forze borboniche ed impedire alle medesime di
portare soccorso alla loro sinistra dove dovevano
operare le colonne di Csudafii e di Cattabeni;
dava ad ognuno dei comandanti di brigata
verbali istruzioni, determinando ad ognuno
la parte che doveva prendervi; raccomandava
infine ai comandanti di non esporre le truppe
oltre il limite richiesto dallo scopo cui tendeva
l'azione, cioè la simulazione di un attacco.</p>

<p>Ordinava quindi che l'azione dovesse effettuarsi
nelle prime ore del giorno seguente, 19 settembre.</p>

<p>In seguito a tale ordine i colonnelli brigadieri
Spangaro, Puppi e di Giorgis si mossero
sul fare del giorno del 19 al simulato attacco di
Capua.</p>

<p>L'attacco contro il fronte di questa fortezza
fu sostenuto con grande valore; colla punta della<span class="pagenum"><a name="Page_82" id="Page_82">[82]</a></span>
baionetta furono snidati i borbonici che occupavano
due cascine sulla strada conducente agli
approcci del forte e quelli appostati fra l'argine
della ferrovia e la strada postale.</p>

<p>I bersaglieri milanesi, comandati dal capitano
Pedotti, compirono atti di grande valore; il capitano,
cacciatosi coi suoi fra le fitte schiere nemiche,
corse pericolo di essere soprafatto; vi fu
un momento in cui fu creduto perduto, ma il destino
lo volle conservato alla patria.</p>

<p>La mitraglia, senza interruzione vomitata dai
bastioni e <ins title="Note di trascrizione: Nell'originale 'dei'">dai</ins> forti di Capua, cagionava perdite
enormi; lo stesso brigadiere Puppi, mentre con
temerario ardimento si esponeva alla testa dei
suoi, cadeva mortalmente ferito. Ormai lo scopo
che il comandante superiore erasi prefisso poteva
ritenersi pienamente ottenuto; per cui venne ordinato
di retrocedere ordinatamente, per riprendere
ciascun corpo le proprie posizioni. Al capitano
Pedotti coi suoi bersaglieri milanesi, coadiuvato
dal luogotenente Zancarini, comandante la
compagnia Genio, fu dato l'arduo incarico di sostenere
e proteggere la ritirata del grosso delle
truppe garibaldine e di trarre in salvo l'artiglieria,
specialmente i pezzi che il fuoco nemico
aveva smontati.<span class="pagenum"><a name="Page_83" id="Page_83">[83]</a></span></p>

<p>Il nemico, appena visto che i nostri muovevano
in ritirata, baldanzosamente usciva in buon
numero dal forte per inseguirli e molestarli; ma
venne arrestato dalle punte delle baionette dei
bravi bersaglieri che, guidati dal loro comandante
capitano Pedotti e assecondati dal 3<sup>o</sup> battaglione
comandato dal capitano De Caroli, lo
misero in fuga, inseguendolo fin sotto ai bastioni
di Capua, al grido di "viva Garibaldi".</p>

<p>Il capitano Pedotti per la sua eroica condotta
veniva proposto per la promozione e per la
croce dell'Ordine Militare di Savoia.</p>

<p>Altri ufficiali per la loro bella condotta ebbero
pure meritate onorificienze.</p>

<p>Il maggiore Cattabeni, partito secondo l'ordine
ricevuto da Caserta alle 3 pom. del giorno
18, arrivava a Limatola a mezzanotte e mandava
il seguente rapporto:</p>

<p  style="text-indent:08%">
<i>Al generale Turr.</i><br />
</p>

<p>"Mi trovo ad un terzo di miglio dalle sponde
del fiume. Mi è riuscito ottenere tre pescatori
che mi serviranno di guida. Da qui a Caiazzo
vi sono circa 4 miglia. I soldati riposano, e alle
2 e mezza riprenderò la marcia. Ho ordinato ai
soldati di mettere le giberne all'estremità del<span class="pagenum"><a name="Page_84" id="Page_84">[84]</a></span>
fucile, perchè troveremo un mezz'uomo d'acqua
abbondante.</p>

<p>"Dai rinsegnamenti avuti, in Caiazzo ci sono
600 regi, con due pezzi d'artiglieria.</p>

<p>"Al giungere di questo rapporto, son sicuro
Caiazzo sarà in nostro potere. Non potevamo
scegliere un miglior punto di questo per passare
il fiume. Alle 4 e mezza darò l'assalto a Caiazzo,
e vedrà che i cacciatori di Bologna son
degni di essere sotto i suoi comandi".</p>

<p  style="text-indent:60%">

firmato G. B. Cattabeni.<br />
</p>

<p>E, come aveva promesso, le truppe comandate
dal Cattabeni alle 5 e mezza entravano a
Caiazzo.</p>

<p>Ottenuto lo scopo della ricognizione e di esplorare
le forze del nemico, il Turr esponeva
al generale Garibaldi la necessità di ordinare al
Cattabeni di sgombrare Caiazzo; ma Garibaldi
mostrava ripugnanza di abbandonare una così
bella posizione; e allora Turr fatta comprendere
la difficoltà di sostenere con un battaglione
una posizione così lontana, al di là di un fiume,
raccomandò a Garibaldi di farla occupare fortemente,
e il generale dava ordini al Medici di
mandarvi una brigata della sua divisione; disgraziatamente
era però già troppo tardi.<span class="pagenum"><a name="Page_85" id="Page_85">[85]</a></span></p>

<p>Il generale Garibaldi, visto che il Turr aveva
bisogno di riposo, per migliorare la sua salute
il 20 gli telegrafava così:</p>

<p  style="text-indent:08%">
<i>Al generale Turr, Caserta.</i><br />
</p>

<p>"Subito giunto Medici a Caserta incaricato
del Comando, venite qui a passare qualche giorno
Napoli 20, ore 6,50" <i>G. Garibaldi.</i></p>


<p>Intanto il generale Garibaldi avendo constatato
colle ricognizioni del 19, opportunamente ordinate
dal Turr, di avere da fare con un nemico
che disponeva di molte forze, si preparava per
affrontarlo.</p>

<p>Ma, mentre questo avveniva nel campo garibaldino,
i borbonici preoccupati della perdita
di Caiazzo, determinavano di riprenderlo immediatamente
e ad ogni costo.</p>

<p>La mattina del 21 settembre cinque battaglioni
di cacciatori regi, due squadroni di cavalleria ed
una batteria da campagna, sotto il comando del
generale Colonna uscivano da Capua per investire
Caiazzo.</p>

<p>Il comandante dell'11<sup>o</sup> battaglione garibaldino
che occupava la posizione avanzata di Monte
S. Nicola, avvisava il brigadiere Spangaro di
questo movimento; ma era troppo tardi! I rinforzi<span class="pagenum"><a name="Page_86" id="Page_86">[86]</a></span>
non potevano arrivare in tempo, solo il
colonnello Vacchieri con 600 uomini potè giungere
in sussidio dal Cattabeni.</p>

<p>Ma che potevano fare i comandanti garibaldini
contro l'enorme superiorità delle forze nemiche?
Essi occuparono un bosco di olivi, barricarono
le strade di Caiazzo ed attesero di piè
fermo il nemico. Si cominciò a combattere fuori
le città ma, incalzati da ogni parte, i garibaldini
mancanti di artiglieria, oppressi dal numero, abbandonarono
la campagna e si ritirarono nella
città dietro le barricate, per resistere fino all'estremo.
Avveniva allora un fatto atroce; mentre
i nostri combattevano alla difesa delle barricate,
i reazionari li fucilavano alle spalle dalle case
e dai tetti. Ogni resistenza diveniva impossibile,
inutile; le barricate erano demolite dal cannone
borbonico, i garibaldini assaliti di fronte e alle
spalle; il Cattabeni cadeva ferito gravemente
mentre incoraggiava alla resistenza; molti altri
ufficiali feriti caddero prigionieri; i garibaldini
cercarono di salvarsi ritirandosi, ma, incalzati
dalla cavalleria, molti rimasero sul terreno, altri
si gettarono nel fiume, ove non pochi perdettero
la vita, sicchè del battaglione Cattabeni ben
pochi rientrarono in Caserta.<span class="pagenum"><a name="Page_87" id="Page_87">[87]</a></span></p>

<p>Verso la fine di settembre Garibaldi, presentendo
che i napoletani, forti di oltre quarantamila
uomini, rinchiusi a Capua avrebbero fatto un
supremo sforzo per riconquistare Napoli al loro
Re, aveva mandato fuori un caldo proclama chiamando
i commilitoni a raccolta e chiedendo all'Italia
nuovo aiuto d'uomini, pel compimento
dei suoi voti di libertà e d'indipendenza.</p>

<p>Alla chiamata di Garibaldi volle rispondere
anche l'Elia, che il Prodittatore Depretis aveva
mandato a Bologna alle cure del professore Rizzoli;
sebbene assai sofferente e impedito di parlare,
pur'egli sentì il dovere di non mancare allo
appello, tanto più che il tenente Lanari, superstite
del battaglione Cattabeni, si offriva di accompagnarlo.</p>

<p>Quando il generale lo vide a Caserta lo accolse
con gioia ed amore, rallegrandosi di vedere
avverata la sua profezia del 15 maggio a
Calatafimi "<i>Coraggio, mio Elia, di queste ferite non
si muore</i>" che egli si compiacque di rammentare
ai presenti del quartiere generale.</p>

<hr style="width: 45%;" />


<p>Come Garibaldi aveva previsto i borbonici
si preparavano ad una fiera, disperata riscossa.<span class="pagenum"><a name="Page_88" id="Page_88">[88]</a></span></p>

<p>Ma il generale dal canto suo non si faceva
cogliere sprovvisto.&mdash;Egli si approntava a ricevere
il nemico come si conveniva, e prendeva
il partito il fronteggiarlo in tutti i punti, pei
quali avrebbe potuto sfondare e marciare su
Napoli.</p>

<p>A questo scopo dava le sue disposizioni.</p>

<p>Le posizioni dell'esercito garibaldino, cominciando
dalla sua estrema destra, cioè da Maddaloni,
descrivendo un semicerchio erano le seguenti:</p>

<p>Monte Longone, Monte Caro, Castelmorone,
posto di prolungamento della linea tra Maddaloni
e S. Leucio; S. Leucio, Sant'Angelo, Santa
Maria e San Tommaso, le quali erano occupate
così:</p>

<p>Sopra Maddaloni Bixio colla sua divisione,
che componevasi delle brigate Dezza e Spinazzi,
più la brigata Eberhardt della Divisione Medici,
con la colonna Fabrizi, in tutto 5500 uomini
circa, con 8 pezzi di artiglieria.</p>

<p>A Castelmorone, passo da Caserta a Limatola,
il battaglione Bronzetti di soli 270 uomini.</p>

<p>A S. Leucio il generale Sacchi colla sua brigata
(divisione Turr) di 2000 uomini circa.<span class="pagenum"><a name="Page_89" id="Page_89">[89]</a></span></p>

<p>A Sant'Angelo il generale Medici con la sua
divisione (meno la brigata Eberhardt) e colla
brigata Spangaro (divisione Turr) in tutto 4500
uomini circa, con 9 pezzi da campagna e il reggimento
Brocchi del genio con 300 uomini.</p>

<p>A San Tommaso, estrema sinistra, della divisione
Cosenz, il reggimento Fardella esteso fino
alla ferrovia di S. Maria e a Capua, ove eravi
pure una mezza batteria, i reggimenti Malenchini
e Laugè della divisione Cosenz, sulla strada
ruotabile a destra di S. Maria, ed a sinistra verso
la ferrovia la brigata La Masa con una compagnia
del genio, distesa verso lo stradale Santa
Maria-Sant'Angelo; la batteria della divisione
Turr a Porta Capua di S. Maria. Tutta questa
forza sotto gli ordini del generale Milbitz.</p>

<p>Ad Aversa il colonnello Corte con la brigata
di formazione.</p>

<p>La riserva forte di 5500 uomini circa, con 12
pezzi di artiglieria, sotto gli ordini del generale
Turr a Caserta.</p>

<p>La battaglia era imminente; Garibaldi la presentiva.
Il 30 di settembre aveva notato un gran
movimento in Capua, e siccome era sicuro di
aver indovinato il pensiero del suo avversario,<span class="pagenum"><a name="Page_90" id="Page_90">[90]</a></span>
mandava gli aiutanti ad avvertire i suoi Luogotenenti
che facessero buona guardia perchè
l'indomani sarebbe avvenuto l'attacco generale,
ultimo, disperato tentativo da parte dei borboni.</p>

<p>Il 1<sup>o</sup> ottobre, alle 3 del mattino, il generale
Garibaldi seguito dal suo stato maggiore e dai
suoi aiutanti montava in ferrovia e giungeva a
S. Maria sul far dell'alba. Il Milbitz era già alle
prese col generale Tabacchi in S. Maria, e il
Medici con Afan de Rivera a S. Angelo.</p>

<p>Il generale Tabacchi, attaccando S. Maria e
trovando forte resistenza di fronte da parte dei
reggimenti Lauger, Sprovieri, Corrao e La Porta,
spinse una parte delle sue truppe a sinistra per
girare la città e tagliare le comunicazioni fra
S. Maria e Sant'Angelo; ma se ne avvide del
tentativo Garibaldi ed ordina alla brigata Assanti
di accorrere in aiuto.</p>

<p>Dava pure ordine al 2<sup>o</sup> battaglione bersaglieri
livornesi comandati dal maggiore Sgarallino
di spingersi a sinistra dalla strada per S. Angelo,
al 2<sup>o</sup> reggimento colonnello Borghesi, ed
al 1<sup>o</sup> comandato dal tenente colonnello Fazioli,
di occupare il cimitero ed una casa, per tener
testa all'irrompente nemico. Tutti questi ordini<span class="pagenum"><a name="Page_91" id="Page_91">[91]</a></span>
rigorosamente eseguiti, malgrado il fulminare
incessante del nemico, rafforzano la minacciata
posizione tenuta con estremo valore dal brigadiere
Malenchini e dai suoi eroici compagni.
L'attacco fulmineo della brigata Assanti e dei
bravi guidati da Lauger, Sprovieri, Palizzolo,
Malenchini, La Porta ferma lo slancio del nemico
che si riduce ad investire Santa Maria.</p>

<p>Mentre a destra ardeva così il combattimento
a Sant'Angelo i Regi facevano i più arditi sforzi,
con le più grandi masse, per sfondare la linea
occupata dai nostri e irrompere su Caserta e
Napoli. Il Dunn, lo Spangaro, il Simonetta, il
Ferrari, il Pedotti facevano sforzi eroici per contenere
ed arrestare l'impeto del nemico, ma battuti
da tutti i lati dall'artiglieria dei Regi, ferito
il brigadiere Dunn, morto il comandante <ins title="Note di trascrizione: Nell'originale 'dei'">del</ins> battaglione
Ramorino, feriti i capitani Tito, Franco
ed altri, sono costretti a dare indietro e a riparare
dietro le barricate.</p>

<p>Il generale Medici comprendeva che la perdita
della sua posizione sarebbe stata la perdita
della battaglia e l'occupazione da parte dei Regi
di Caserta e di Napoli. Bisognava vincere ad
ogni costo: "Avanti figliuoli" egli grida&mdash;"moriamo<span class="pagenum"><a name="Page_92" id="Page_92">[92]</a></span>
tutti qui se occorre, ma vinciamo in nome
d'Italia e di Garibaldi".</p>

<p>"Avanti tutti" egli grida&mdash;e colla risoluzione
di vincere o di morire si mette alla testa
dei suoi e, sorretto dalla sezione d'artiglieria comandata
dal tenente Torricelli, si slancia contro
il nemico affrontandone il turbine di fuoco, caricando
furiosamente alla baionetta; cadeva nella
brillante carica il maggior Castellazzo, il luogotenente
Capanelli e molti altri, ma il nemico
era fermato e obbligato a retrocedere.</p>

<p>Il generale Garibaldi che dalle prime ore del
mattino si trovava a S. Maria, confidando interamente
in Milbitz, suo vecchio compagno di
Roma, cui aveva raccomandato di tener duro
e impedire ad ogni costo che le comunicazioni
tra S. Maria e Sant'Angelo fossero tagliate, montò
in vettura e, scortato dal suo stato maggiore, da
Missori, da Arrivabene, da Canzio, da Basso e
da alcune guide, si mosse verso Sant'Angelo per
vedere se, anche in quel campo d'azione, il combattimento
era impegnato seriamente.</p>

<p>La strada che da S. Maria va a Sant'Angelo
era fulminata; il generale Garibaldi in quel momento
supremo per le sue armi nel traversarla<span class="pagenum"><a name="Page_93" id="Page_93">[93]</a></span>
si trovò avvolto in un nembo di morte; la carrozza
tempestata da una grandine di fucilate fu
involta fra un nugolo di nemici. Già le scariche
avevano ucciso un cavallo ed il cocchiere, talchè
Garibaldi fu costretto a balzare a terra e coi
suoi difendersi; cadeva ferito, facendo scudo al
generale il prode Arrivabene; il pericolo era
grande; ma se ne avvidero i carabinieri genovesi
comandati dal Mosto, i carabinieri lombardi
comandati dal Simonetta, e il bravo capitano
Romano Pratelli comandante la 7<sup>a</sup> compagnia
della brigata Spangaro, i quali tutti si slanciarono
con tale impeto che il nemico fu in breve
sbaragliato e posto in fuga a punta di baionetta,
e a Garibaldi e ai suoi fu aperta la via per Monte
Sant'Angelo.</p>

<p>Ivi arrivato trovò Medici che alla testa dei
suoi faceva eroici sforzi onde rigettare le masse
borboniche e s'avvide che le sommità del Monte
S. Nicola erano occupate dai nemici, i quali per
strade coperte avevano delusa la vigilanza dei
garibaldini e, girato Sant'Angelo, si erano portati
dietro la nostra linea, occupando le alture.</p>

<p>Senza perdita di tempo il generale raccolse
tutte le truppe che potè avere sotto mano e,<span class="pagenum"><a name="Page_94" id="Page_94">[94]</a></span>
preso esso stesso il comando, si avviò per stretti
sentieri di montagna passando al di sopra del
nemico e d'improvviso fatta una sola scarica si
precipitò sui borbonici che ne rimasero schiacciati
e fatti prigionieri.</p>

<p>Intanto altre truppe giungevano in aiuto al
Medici condotte dal maggiore Farinelli, dal maggior
Morici, dal Simonetta, dal colonnello Ferrari,
e dal colonnello Guastalla, capo dello stato
maggiore; con tutte queste forze il Medici ordinava
un estremo assalto alla baionetta; questo
fu condotto con tale impeto irresistibile, che i
borbonici furono rotti e posti in fuga lasciando
numerosi prigionieri.</p>

<p>Quando Garibaldi fu assicurato che a Sant'Angelo
per l'eroica condotta dei combattenti
potevasi ormai contare sulla vittoria, si lanciò
di nuovo verso S. Maria. Mentre accorreva in
quella parte ove il combattimento era aspramente
impegnato, il generale Turr mandò a Garibaldi
un suo ufficiale d'ordinanza, per fargli
noto di avere inviata parte della riserva a S. Maria
e parte in rinforzo a Bixio; e per chiedergli
se credeva arrivato il momento opportuno per
fare entrare in combattimento i restanti 3500;<span class="pagenum"><a name="Page_95" id="Page_95">[95]</a></span>
Garibaldi gli rispondeva: "marciate con tutte le
forze su S. Maria, dove mi troverete".</p>

<p>Il generale Turr non perdette un minuto&mdash;egli
teneva pronti i suoi&mdash;e presto fu a S. Maria
ove trovò che Milbitz faceva eroici sforzi per
ribattere gli attacchi sempre ripetuti del nemico.</p>

<p>Appena Garibaldi vide Turr con la riserva
gli disse: "Siamo vincitori&mdash;non occorre che
l'ultimo colpo decisivo".</p>

<p>All'istante il generale Turr ordina alla brigata
Milano che aveva condotto con sè di caricare
il nemico; Garibaldi seguito da Rustow coi
suoi usseri si mette alla testa della brigata; tutti
gli altri corpi fanno a gara per seguirlo nell'estremo
cimento; Corrao, La Porta, Pace, Palizzolo,
Sprovieri, Malenchini, Bassini, Tasca si
slanciano in furioso attacco; il battaglione Tasca
del reggimento Bassini, 1<sup>a</sup> compagnia Lepore alla
testa, affronta il nemico che erasi fortemente
trincerato nel Cimitero da dove seminava strage
sui nostri; il primo a scalare la cinta è il valoroso
furiere Pittaluga; il Pittaluga è seguito
dalla 1<sup>a</sup> compagnia e dalle altre; il Cimitero è
preso colla punta della baionetta e il nemico
posto in fuga; molti rimangono prigionieri e il<span class="pagenum"><a name="Page_96" id="Page_96">[96]</a></span>
prode Pittaluga è promosso sottotenente sul campo
di battaglia.</p>

<p>Altri si avventano contro la batteria nemica
e se ne impadroniscono.</p>

<p>Ma non era ancora la vittoria predetta da
Garibaldi!</p>

<p>A S. Maria ancora si combatteva accanitamente.</p>

<p>La compagnia La Flotte teneva fermo nella
Cascina davanti S. Maria dalla mattina, da dove
cinque furiosi assalti nemici non avevano potuto
sloggiarla. Ma tutti erano sfiniti.</p>

<p>Per fortuna il capitano Adamoli dello Stato
maggiore portava la notizia al generale Turr
dell'arrivo della brigata Eber; si sentiva il vivissimo
fuoco col quale era stata accolta la brigata
Milano guidata da Garibaldi in persona, e
Turr ordinava che Eber con la brigata, colla
legione ungherese e con la compagnia dei cacciatori
esteri, accorresse a sostegno.</p>

<p>Il Dittatore, sboccato sulla strada S. Angelo
colla brigata Milano, era stato accolto da fuoco
violentissimo sulla sua sinistra; la cavalleria borbonica
si slanciava alla carica, ma i bersaglieri
milanesi mandati dal Medici a sostegno e guidati<span class="pagenum"><a name="Page_97" id="Page_97">[97]</a></span>
dal capitano Pedotti, tennero testa con una furiosa
controcarica loro e della legione ungherese
e mettono in fuga, sbaragliata, la cavalleria borbonica.</p>

<p>Era ora di finirla; e Garibaldi manda ordine
al Turr a S. Maria, a Medici a Sant'Angelo, perchè
si faccia un ultimo supremo sforzo su tutta
la linea; Scheiter coi suoi usseri ungheresi, Corrao,
La Porta, coi loro reggimenti; Tanara, Cucchi,
Tasca coi loro battaglioni si lanciano in aiuto
delle truppe di Malenchini e del Bassini e tutti
uniti si avventano contro il nemico con furiosa
carica alla baionetta; il nemico è rotto su tutta
la linea, sbandato ed in ritirata su Capua.</p>

<p>La giornata del 1<sup>o</sup> ottobre fu memorabile.&mdash;In
quel fiero combattimento anche una volta
Garibaldi dava prova di grande sapienza militare:
i suoi luogotenenti Turr, Medici, Bixio,
Milbitz e Dezza, si mostrarono degni di lui; i
bravi garibaldini tutti, diedero prove di grandissimo
valore e di abnegazione. Moltissimi furono
coloro che si distinsero e fra questi i colonnelli
Borghesi e Fazioli, il maggiore Pedotti,
il tenente Carbone, il Tommasi, che il Malenchini
<ins title="Note di trascrizione: Nell'originale 'promossi'">promosse</ins> capitani; a fianco del Carbone<span class="pagenum"><a name="Page_98" id="Page_98">[98]</a></span>
combattè da valoroso il furiere maggiore Coffa
che veniva promosso sottotenente e fregiato della
medaglia al valore militare.</p>

<p>Verso le 6 pom. tutta la linea di battaglia
da S. Maria alle alture di S. Angelo era abbandonata
dai nemici e i garibaldini estenuati, dopo
14 ore di combattimento accanito, potevano riposarsi
sul campo tanto gloriosamente difeso.</p>

<p>Anche da Maddaloni Bixio aveva mandata
la notizia della vittoria su tutta la sua linea.</p>

<p>Il combattimento fu lungo ed accanitissimo.&mdash;Bixio
aveva voluto dai suoi compagni nel
grave cimento la promessa che sarebbero morti
tutti al loro posto piuttosto che permettere ai
borbonici di marciare su Caserta&mdash;"Devono
passare sui nostri corpi" aveva detto e gli assalti
delle truppe regie, replicati ed accaniti, furono
respinti ed infine i nemici furono posti in
fuga.</p>

<p>Gli atti di eroismo di Bixio, di Dezza, di Menotti
Garibaldi, degno figlio del padre, e di tanti
altri, fra i quali si distinse anche il tenente Venzo
che con pochi de' suoi fugato il nemico s'impadroniva
di un cannone, non possono descriversi:
si comportò da valoroso il tenente Giorgi Tullio;<span class="pagenum"><a name="Page_99" id="Page_99">[99]</a></span>
venne proposto per la promozione e per la medaglia
al valore il tenente Taglieri Antonio e si
distinsero molti e molti altri nel fiero combattimento,
che fu vinto colla punta della baionetta
e con atti di vero eroismo.</p>

<p>È degno di memoria onorata questo episodio;
mentre si combatteva accanitamente in tutta la
linea a S. Maria, a S. Angelo ed a Maddaloni,
il maggiore Bronzetti con 270 dei nostri sosteneva
a Castel Morrone l'urto di 3000 borbonici,
respingendoli a varie riprese in ben dieci assalti;
la maggior parte di quei bravi era caduta; invano
gli ufficiali napoletani esortavano i superstiti
ad arrendersi, facendo sapere che tanto valore
sarebbe stato rispettato; Pilade Bronzetti
resistette entro il castello finchè ebbe cartucce,
e, quando queste vennero meno, i difensori di
Castel Morrone vollero morire da eroi. Stretti
come un sol uomo, tentarono aprirsi un varco
colla baionetta tra le migliaia dei nemici; caddero
quasi tutti; fu ferito a morte lo stesso eroico
Bronzetti e i pochi non feriti vennero condotti
prigionieri. Fra questi eroi sacrati alla
morte, combatterono disperatamente il valorosissimo
Mirri capitano ed i tenenti Matteo Renato<span class="pagenum"><a name="Page_100" id="Page_100">[100]</a></span>
Imbriani e Vincenzo Migliorini, che si guadagnarono
la medaglia al valore militare e la
promozione.</p>


<hr style="width: 45%;" />

<p>Mentre Garibaldi co' suoi del quartiere generale
si ritirava da S. Angelo, s'imbattè nei
carabinieri genovesi che vollero fargli scorta;
fatto <i>l'alt</i> per il rancio, e per un piccolo riposo
di cui tutti sentivano il bisogno, venne al
Generale l'avviso che una colonna di 5000 borbonici
trovavasi a Caserta vecchia, pronta a
piombare su Caserta, quartiere generale garibaldino.
Mandate staffette per avvertire Sirtori
che era a Caserta e Bixio a Maddaloni, egli coi
carabinieri genovesi e con altre forze, che potè
avere sotto mano, si mise subito in marcia,
prendendo la via della montagna. I nemici si
erano mossi su Caserta ove trovavano Sirtori
che li ricevette vigorosamente; e, sorpresi ai
fianchi ed alle spalle dalle forze di Bixio e da
quelle condotte da Garibaldi, dopo poca resistenza
furono fatti prigionieri.</p>

<p>La vittoria del Volturno del 1 e 2 ottobre
aveva tolto ai borbonici ogni possibilità di rivincita;
rinchiusi nelle fortezze di Capua e Gaeta<span class="pagenum"><a name="Page_101" id="Page_101">[101]</a></span>
non avevano altro scampo, che una resa più o
meno lontana.</p>

<p>Però un pensiero crucciava Garibaldi. Esso
diceva con gli amici nei brevi momenti di riposo
al quartier generale di Caserta: "Il primo
ottobre abbiamo sconfitto il nemico a tal punto,
che non sarà più in grado di affrontarci; ma
non posso andare a Roma, lasciando addietro
40,000 uomini trincerati in due fortezze: essi si
riprenderebbero Napoli, quando io coi miei non
fossimo qui a difenderla".</p>


<hr style="width: 45%;" />

<p>A distoglierlo da cotali pensieri era avvenuto
un fatto politicamente assai importante.</p>



<hr style="width: 65%;" />
<h2><a name="CAPITOLO_XX" id="CAPITOLO_XX"></a>CAPITOLO XX.</h2>

<h3><b>Liberazione dell'Umbria e delle Marche
Castelfidardo-Ancona.</b></h3>


<p>Decisa l'occupazione delle Marche e dell'Umbria
da parte delle truppe Piemontesi, il Conte
di Cavour ne dava avviso con sua nota del 7
settembre 1860 al Cardinale Antonelli nella
quale si diceva: Che il governo Sardo era dovuto
venire in quella determinazione perchè
"la coscienza del Re Vittorio Emanuele non<span class="pagenum"><a name="Page_102" id="Page_102">[102]</a></span>
gli permetteva di rimanersi testimone impassibile
delle sanguinose repressioni con cui le armi
dei mercenari stranieri al soldo del governo
papale, soffocherebbero nel sangue italiano ogni
manifestazione del sentimento nazionale. Niun
governo ha diritto di abbandonare all'arbitrio
di una schiera di soldati di ventura gli averi,
l'onore, la vita degli abitanti di un paese civile.</p>

<p>"Per questi motivi dopo aver chiesti gli
ordini di S. Maestà il Re mio Augusto Sovrano,
ho l'onore di significare a Vostra Eminenza che
truppe del Re hanno incarico d'impedire, in
nome dell'umanità, che i corpi mercenari pontificii
reprimano colla violenza l'espressione dei
sentimenti delle popolazioni delle Marche e dell'Umbria.</p>

<p>"Ho inoltre l'onore d'invitare Vostra Eminenza,
per i motivi sopra espressi, a dare l'ordine
di disarmare e di sciogliere quei corpi, la
cui esistenza è una minaccia continua alla tranquillità
dell'Italia.</p>

<p>"Nella fiducia che V. Eminenza vorrà comunicarmi
tosto le disposizioni date dal governo
di S. Santità in proposito, ho l'onore di rinnovarle
gli atti dell'alta mia considerazione.</p>

<p  style="text-indent:60%">
Firmato: <i>C. Cavour</i>"</p>
<p><span class="pagenum"><a name="Page_103" id="Page_103">[103]</a></span></p>

<p>Sciogliere l'esercito sarebbe stato lo stesso
che aprire le porte alla rivoluzione; il governo
pontificio dovette scegliere la guerra.</p>

<p>Dopo la giornata del 1859 nella quale le truppe
pontificie comandate dal generale Schmidt espugnarono
Perugia commettendovi fatti atroci, Cortona
era divenuta il centro dei nuovi preparativi
insurrezionali nel limitrofo Stato romano.
Emigrati perugini, come il Danzetta, il conte Ansidei,
il Pompili ed il Massarucci vi avevano preso
stanza e vi tenevano adunanze di patrioti; v'interveniva
anche il Gualterio che aveva preso parte
al movimento del 27 aprile in Toscana. Questi, assieme
al Diligenti, si recava a Torino dal conte
di Cavour per stabilire accordi per una prossima
sollevazione dell'Umbria.</p>

<p>Gli accordi furono questi: il Danzetta ed il
Massarucci con altri patrioti ed amici dovevano
preparare una sollevazione nel punto che essi
avessero creduto il migliore per l'8 o 9 di settembre.
Il Diligenti venne incaricato di intendersi
coi patrioti Toscani vicini alla frontiera perchè
si riunissero in armi a Chiusi il giorno 7 e di
là corressero a prestare man forte ai sollevati dell'Umbria;
il Diligenti per questo s'intese anche
coi liberali livornesi e tutto era stabilito.<span class="pagenum"><a name="Page_104" id="Page_104">[104]</a></span></p>

<p>Cento patrioti dell'eroica città di Perugia, dei
quali erano capi Ugolini conte Galeazzo e Manni
Gaetano, uscirono dalla città, si diressero all'osteria
dell'Ellera, poco distante, ove trovarono
ordine di recarsi a Chiusi per concretare le operazioni
da farsi; durante il cammino incontrarono
una squadra di gendarmi, impegnarono la lotta,
ne uccisero alcuni e fecero gli altri prigionieri.</p>

<p>A Todi ed a Terni altri patrioti dei quali era
alla testa il conte Alceo Massarucci erano pronti
pel movimento; e l'8 di settembre i patrioti che
il Massarucci aveva radunati si mettevano in
marcia; erano circa 400 mandati dal Massarucci,
dal Theodoli Mario, da Baldoni Giuseppe, e da
Colacicchi di Todi; luogo di convegno era l'altura
di Allerona; vi arrivarono alle 11 della
notte del 9 ove trovarono i volontari condotti
dal Danzetti e dal Bruschi. A Chiusi aveva preso
il comando di altri 300 volontari, il colonnello
Masi e ne aveva formata la legione alla quale
aveva dato il nome dei Cacciatori del Tevere.
Partito il Masi da Chiusi si diresse su Città della
Pieve, ove nominava un governo provvisorio.
Giungevano da Chiusi altri 150 volontari condotti
dal capitano Giuseppe Baldini. Il giorno 10 il<span class="pagenum"><a name="Page_105" id="Page_105">[105]</a></span>
colonnello Masi, arrivava al convento di S. Lorenzo
ove erano adunati i volontari dell'Umbria
e prendeva il comando del corpo di circa mille
uomini.</p>

<p>Fu deciso di marciare su Orvieto e, colle intelligenze
che si avevano nell'interno, impadronirsi
della città di notte e di sorpresa. Il colonnello
riunita la colonna nel piazzale del convento
di S. Lorenzo, con voce vibrata disse parole
patriottiche agli adunati chiedendo a tutti
abnegazione e valore; tutti lo giurarono. Divise
quindi le forze in due colonne, una la prese con
sè e si diresse al nord della città d'Orvieto, con
la speranza che gli amici interni gli aprissero
la porta da quel lato della città come era convenuto,
l'altra colonna sotto il comando del capitano
Liborio Salvatori si diresse dalla parte
sud della città, su quel cono di tufo alto ed
inaccessibile, nel mezzo della spianata del quale
sorgono le mura dell'antica Orvieto.</p>

<p>Erasi convenuto con i liberali orvietani che
verso la mezzanotte avrebbero fatto scendere
una scala di corda per la quale i volontari da
fuori sarebbero ascesi sulle mura. All'ora stabilita
la scala era al posto; primo a montarvi<span class="pagenum"><a name="Page_106" id="Page_106">[106]</a></span>
fu il coraggioso Delbontromboni Giovanni di
Crevalcore, già caporale dei finanzieri pontifici;
altri lo seguirono; nel salire assai faticoso, disgrazia
volle che i fucili di quei bravi urtassero
e facessero rumore; già il bravo Delbontromboni
stava per arrampicarsi sulla sommità
delle mura, quando una voce gridò; "Chi vive?"
alla risposta "Roma" seguì una detonazione che
fu susseguita da altre; la scala venne abbandonata
da coloro che la tenevano e i volontari
che vi erano saliti, sbattendo violentemente
contro il tufo, precipitarono nel fossato. Il tentativo
era fallito e la colonna dovette ritirarsi a
S. Lorenzo, ove prima del giorno faceva pur ritorno
il colonnello Masi, essendogli fallito anche
il tentativo dell'apertura della porta al nord della
città.</p>

<p>L'audace tentativo non andava però perduto; il
giorno seguente le autorità cittadine guidate dal
conte Piccolomini, assecondate dal popolo orvietano
tutto assembrato, si presentavano al legato
del Papa monsignor Cerruti chiedendo si aprissero
le porte alle truppe nazionali e si evitassero
conflitti.</p>

<p>Il delegato, dopo breve indugio, accordava la<span class="pagenum"><a name="Page_107" id="Page_107">[107]</a></span>
resa e dava incarico per l'esecuzione alla rappresentanza
comunale; così i cacciatori del Tevere
entravano in Orvieto dalla parte della Rocca,
mentre i papalini ne uscivano dalla porta Romana.</p>

<p>La sera del 17 settembre i cacciatori incolonnati
prendevano la via di Bagnorea preceduti da
ardita avanguardia comandata dal tenente marchese
Mario Theodoli. Arrivata la colonna a Bagnorea
dopo breve sosta, riprese la marcia per
Cellino e Montefiascone; si sperava di arrivare
al paese di sorpresa, ma a tre chilometri distanti
alcuni uomini dell'avanguardia mandati avanti
dal Theodoli ad esplorare, s'imbatterono in una
pattuglia di gendarmi a cavallo; altri a piedi
seguivano a distanza; gli uomini dell'avanscoperta
aprirono il fuoco: i carabinieri a piedi che
si trovavano a distanza si misero in fuga, quelli
a cavallo che erano già sopra ai nostri furono
fatti prigionieri. Ma i fuggiti avevano dato l'allarme
e la sorpresa non fu più possibile.</p>

<p>Una compagnia di pontifici (belgi) si fece
avanti per arrestare l'avanguardia dei cacciatori
comandati dal Theodoli, ma i nostri, fatta una
scarica, e sorretti dal corpo del Masi sopraggiunto<span class="pagenum"><a name="Page_108" id="Page_108">[108]</a></span>
di corsa, attaccano i belgi alla baionetta,
li mettono in fuga e con essi entravano a Montefiascone,
mentre i papalini fuggivano dalla
parte opposta per la via di Viterbo.</p>

<p>Il giorno 20 settembre la guarnigione pontificia
avendo abbandonato Viterbo, una deputazione
cittadina veniva ad invitare Masi ad entrarvi,
ed alle 5 pomeridiane dello stesso giorno
i nostri erano a Viterbo. Il 24 i cacciatori del
Tevere occupavano Civitacastellana e Corneto.</p>

<p>Il 2 di ottobre i cacciatori lasciata Civitacastellana
giunsero parte a Rignano Flaminio,
altri a Castelnuovo di Porto e una colonna a
Fiano Romano; il 5 tutta la colonna transitava
sulla sinistra del Tevere e nel pomeriggio arrivava
a Poggio Mirteto, città delle più patriottiche.</p>

<p>Presavi stanza il colonnello Masi spediva il
Diligenti ed il Massarucci al generale Brignone
in Terni per sapere se poteva proseguire il suo
movimento verso Roma e quali erano le intenzioni
del Governo.</p>

<p>I due patrioti venivano incaricati dal generale
di fare sapere al colonnello Masi che ogni
speranza di andare a Roma era svanita e che<span class="pagenum"><a name="Page_109" id="Page_109">[109]</a></span>
ordine perentorio eravi di sgombrare dal così
detto patrimonio di S. Pietro.</p>

<p>Fu forza al Masi di ubbidire e l'8 di ottobre
non restava un volontario sulla sinistra del Tevere.
I cacciatori del Tevere si erano ridotti a
Montefiascone diretti per Orvieto, da dove avevano
mossi i primi passi pieni di ardire e di
speranze; il 20 dovettero abbandonare anche Orvieto!</p>

<p>In seguito i cacciatori del Tevere formati in
due battaglioni, sotto gli ordini del colonnello
Masi, poterono rendere segnalati servigi al paese
combattendo il brigantaggio che nell'Ascolano e
negli Abruzzi perpetravano atrocità inaudite
specialmente in Collalto, segnalandovisi in modo
particolare il capitano Marchese Mario Theodoli
che si meritava promozioni ed onoreficenze; vi si
distinsero pure il tenente Giulio Silvestri ed il
più giovane fratello Annibale sottotenente, romani.</p>

<hr style="width: 45%;" />


<p>Per liberare l'Umbria dai mercenari del papa
comandati dal famoso generale Schmidt, fu dato
incarico al generale Fanti, comandante del 5<sup>o</sup>
corpo, il quale formò il piano seguente:<span class="pagenum"><a name="Page_110" id="Page_110">[110]</a></span></p>

<p>1<sup>o</sup> Impadronirsi di Perugia come base d'operazione;</p>

<p>2<sup>o</sup> Marciare compatti su Foligno, centro delle
comunicazioni dello Stato pontificio con l'intento
d'assicurare per ogni evento la congiunzione col
4<sup>o</sup> corpo, comandato dal Cialdini;</p>

<p>3<sup>o</sup> Da Foligno rivolgersi su Spoleto o su Ancona
secondo le mosse di Lamoricière.</p>

<p>Il generale De Sonnaz con la brigata granatieri
di Sardegna ed altre truppe sussidiarie, bersaglieri,
artiglieria, cavalleria e genio, doveva
occupare Perugia. La mattina del 14 settembre
investiva la piazza murata e alle ore 9 la colonna
di destra comandata dallo stesso generale De
Sonnaz, sfondava la porta S. Antonio e coi bersaglieri
in testa, comandati dal colonnello Pallavicini,
entrava in città. Mentre questo avveniva
a destra, i granatieri di Sardegna a sinistra sfondata
la porta Santa Margherita entravano essi
pure trionfanti in Perugia. Il generale Schmidt
che si era ritirato nel forte, alle 6 pomeridiane
capitolava. Così per le eccellenti disposizioni
tattiche prese dal generale De Sonnaz e pel valore
delle nostre truppe si ebbe espugnata l'importantissima
piazza di Perugia e si arrendevano<span class="pagenum"><a name="Page_111" id="Page_111">[111]</a></span>
prigionieri 1700 ponteficii con sei pezzi d'artiglieria
e la bandiera del 2<sup>o</sup> reggimento estero.</p>

<hr style="width: 45%;" />


<p>Nelle Marche le cose andavano così:</p>

<p>L'8 settembre Urbino insorgeva e fugati i
gendarmi pontificii, abbattuti gli stemmi del governo
papale proclamava l'unione all'Italia sotto
la dinastia di Savoia; Fossombrone ne seguiva
l'esempio innalzando il vessillo tricolore. A tale
notizia il generale Lamoricière mandava ordine
al Di Curten di ridurre a servitù le ribellate
città. Il giorno 11 Fossombrone veniva violentemente
assalita da una forte colonna di mercenari,
i quali sorpresa la città vi rinnovarono
le scelleratezze e gli eccidî che funestarono la
patriottica Perugia; non ebbe il <i>prode</i> Di Curten
l'ardire di assalire Urbino, ove lo attendevano in
armi i generosi cittadini rafforzati da 800 volontari
accorsi in loro soccorso dalle terre vicine,
risoluti all'estrema resistenza.</p>

<p>Nè, nella baldanza brutale di quell'orgia sanguinaria,
ardiva di muovere su Pergola che erasi
pure sollevata con grande entusiasmo e si sosteneva
con vigoroso ardimento, ispirato coll'esempio<span class="pagenum"><a name="Page_112" id="Page_112">[112]</a></span>
dai patriotti G. Batt. Jonni e Ascanio
Ginevri.</p>

<p>Per tutte le Marche il Lamoricière aveva fatto
proclamare lo stato d'assedio e le scorazzava
terrorizzando le popolazioni con atti feroci.</p>

<p>Al Cialdini, a cui il governo del Re aveva
dato l'incarico di liberare le Marche da tanto
flagello, era imposto il dovere di accelerare le
sue mosse per cogliere il nemico disseminato e
sconfiggerlo prima che avesse potuto raccogliersi.</p>

<p>Il mezzogiorno del 11 settembre una brigata
di cavalleria e tre battaglioni di bersaglieri, <ins title="Note di trascrizione: Nell'originale 'didivorata'">divorata</ins>
la via, accerchiavano la città di Pesaro.</p>

<p>Il Cialdini mandava un parlamentario coll'intimazione
della resa, ma essendo stata questa
respinta, l'artiglieria, che appena arrivata aveva
preso posizione, apriva il fuoco contro porta
Rimini e porta Cappuccini. Dopo un'ora di cannoneggiamento
i nostri bravi bersaglieri entravano
in città per le porte sfondate.</p>

<p>La guarnigione mercenaria erasi riparata nel
forte coll'intendimento di resistere; ma il giorno
di poi dopo un vivacissimo fuoco della nostra
artiglieria piazzata sul colle di Loreto, inalberava
bandiera bianca e si arrendeva a discrezione.<span class="pagenum"><a name="Page_113" id="Page_113">[113]</a></span></p>

<p>Il giorno 12 i nostri s'impadronirono di Fano
e la mattina del 13 riprendevano la marcia per
Ancona.</p>

<p>Il 14 si volle dare un <ins title="Note di trascrizione: Nell'originale 'po'">po'</ins> di riposo alle truppe
a Senigallia, ma, saputosi che la colonna del generale
Di Curten si trovava sulle alture di S. Angelo,
il bravo generale Leotardi ordinava al brigadiere
Avogadro di Casanova di muovere subito
ad attaccarli e questi, con due battaglioni della
brigata Bergamo e coi Lancieri di Milano, verso
le 2 pomeridiane assaliva il nemico vigorosamente
e lo sbaragliava, facendo buon numero di
prigionieri.</p>

<p>Nella notte del 14 il generale Cialdini veniva
informato che il generale Lamoricière si dirigeva
per la Valle del Chienti a marcie forzate verso
Ancona con circa 4000 uomini e che era seguito,
ad un giorno di distanza, dal general Pimodan
colla 2<sup>a</sup> brigata di circa 5000 uomini; e gli si
riferiva pure che avrebbe passata la notte del
15 a Macerata.</p>

<p>Da Macerata per Ancona il Lamoricière poteva
percorrere tre strade; la 1<sup>a</sup>, più breve e
più diretta, discende in Val di Potenza, passa
questo fiume, sale a Monte Casciano e per Monte<span class="pagenum"><a name="Page_114" id="Page_114">[114]</a></span>
Fiore procede per Osimo e di là ad Ancona; la
2<sup>a</sup> che, dopo passato il fiume Potenza segue il
versante a maestro di questa valle mette a Recanati,
sale a Loreto e per la Valle di Musone
va alle Crocette di Castelfidardo e ad Ancona;
la 3<sup>a</sup> segue la cresta delle colline fra Potenza
e Chienti, per Monte Lupone e Monte Santo
sbocca alla spiaggia, varca il fiume Potenza presso
la foce, viene a Porto Recanati e per Camerano
va ad Ancona.</p>

<p>Il generale Cialdini al mattino del 16 fece
occupare un'eccellente posizione fra Osimo e Jesi,
spingendosi fino a Castelfidardo.</p>

<p>Per trarre in inganno il Lamoricière sulle
sue intenzioni il Cialdini mandava nel cuore della
notte del 15 uno squadrone di lancieri a Filottrano,
con incarico di ordinare perentoriamente
pel mattino seguente 24,000 razioni di pane per
l'esercito, il quale doveva attraversare il paese
diretto per Macerata. Invece, nella stessa notte,
i due battaglioni 11<sup>o</sup> e 16<sup>o</sup> che colla brigata Como
avevano occupato Torre di Iesi, si portavano a
passo accelerato accompagnati da una sezione
d'artiglieria, ad occupare la forte posizione di
Osimo.<span class="pagenum"><a name="Page_115" id="Page_115">[115]</a></span></p>

<p>Il Lamoricière arrivò il 15 a Macerata ed il
16 a Loreto, ove il 17 lo raggiunse la colonna
Pimodan.</p>

<p>Soltanto il Musone separava i due eserciti;
il generale Cialdini aveva dovuto disporre le
sue truppe in modo da parare contemporaneamente
a due attacchi, convergenti ma provenienti
da direzioni opposte, e cioè da Loreto e da Ancona.
A tale intento, aveva occupate le colline
che dividono il Musone dall'Esino, e si protendono
digradando verso il mare fin presso la confluenza
dei fiumi. L'ordine di battaglia delle
truppe italiane aveva quindi due fronti, l'uno
rivolto al nord, verso Ancona e disteso dal ponte
delle Ranocchie, per S. Biagio, la Badia e San
Rocchetto, alle Crocette: l'altro, rivolto al sud,
verso Loreto, dalle Crocette, per Campanari,
Castelfidardo, S. Solino ad Osimo. Quest'ultimo
era il più forte, come il più potente era il capo
pontificio al quale doveva opporsi.</p>

<p>Il Lamoricière, che aveva per obbiettivo Ancona,
comprese subito che per raggiungerlo gli
era necessario d'impadronirsi della linea di colline
che riunisce l'Esino al Musone e più che
altro, del poggio che fa culmine al Monte Oro<span class="pagenum"><a name="Page_116" id="Page_116">[116]</a></span>
ad oriente delle Crocette. Divise perciò il suo
corpo in due colonne: l'una forte di cinque battaglioni,
tre squadroni e 12 cannoni guidati da
Pimodan, che, con una conversione a sinistra
doveva sloggiare le truppe italiane dalla suindicata
posizione; la seconda, sotto il proprio comando,
forte di quattro battaglioni, riparti di
cavalleria e 4 pezzi, doveva attaccare da destra.</p>

<p>Alle ore 9,30 del 18, l'avanguardia pontificia,
carabinieri e svizzeri, urtò contro i primi avamposti
italiani sulla destra del Musone. L'estrema
punta dell'ala sinistra italiana era formata da
bersaglieri, ossia dal 26<sup>o</sup> battaglione, e di una
compagnia del 12<sup>o</sup>, ed occupava col grosso il poggio
e col resto il piano inclinato antistante, circoscritto
a Nord-Est dall'Aspio ed a Sud dal
Musone. Due grosse case coloniche si ergevano
in quello spazio, l'una nel piano, l'altra a mezza
costa.</p>

<p>Il combattimento si accese innanzi alla casa
di sotto, che le cinque compagnie di bersaglieri
raccoltesi là intorno, difesero valorosamente contro
tre battaglioni pontifici, carabinieri e svizzeri,
il primo cacciatori indigeni ed i zuavi franco-belgi
con due cannoni; dopo accanitissima resistenza,<span class="pagenum"><a name="Page_117" id="Page_117">[117]</a></span>
soprafatti dal numero, i bersaglieri ripiegarono
alla casa di sopra, che egualmente tennero con
tenacia e che pur dovettero sgombrare. Ma, accorsi
a sostegno, prima due e poi due altri battaglioni
del 10<sup>o</sup> reggimento fanteria con due cannoni,
dopo pugna ostinata le due case vennero
riprese; ed invano varcarono il Musone e si schierarono
in battaglia gli altri due battaglioni del
Pimodan, che vi perdeva la vita, ed i quattro
della colonna Lamoricière con tutta la loro artiglieria.
Queste truppe non ressero a lungo al
fuoco delle truppe italiane e si ruppero, sbandandosi
quali verso Loreto, altre verso Recanati;
mentre alcuni piccoli drappelli si diressero verso
Umana. Riuscì a pervenire in Ancona solo il generale
Lamoricière con pochi dei suoi, deludendo
la vigilanza dei nostri.</p>

<p>Alle 2 del pomeriggio il combattimento era
cessato.</p>

<p>Dalla parte di Ancona tuonava il cannone.
Fin dalle 8 di mattina la flotta aveva aperto il
fuoco contro la piazza, danneggiando le opere di
Monte Cardetto e di Monte Marano; verso sera
si ritrasse al largo avendo raggiunto il suo scopo,
cioè quello di distogliere il presidio della piazza<span class="pagenum"><a name="Page_118" id="Page_118">[118]</a></span>
dal portare soccorso ai combattenti di Castelfidardo.</p>

<p>Il giorno 19 fra il generale Cialdini ed il colonnello
Coudenhoven venne stabilito che i pontificii
avrebbero deposte le armi in presenza delle
truppe italiane. Si arresero circa 5000 pontificii,
con 150 ufficiali; 11 cannoni, cassoni e carri di
artiglieria caddero nelle mani del vincitore.</p>

<p>Così ebbe termine la battaglia di Castelfidardo
colla vittoria delle armi italiane.</p>

<hr style="width: 45%;" />


<p>Il giorno 20 il generale Cialdini diede le disposizioni
per un largo blocco intorno ad Ancona,
in aspettativa della sua 13<sup>a</sup> divisione e del
5<sup>o</sup> corpo che distava di poche marcie.</p>

<p>Il giorno 23 il generale Fanti riconobbe la
piazza dal lato di mare e presi concerti coll'ammiraglio
Persano dichiarò il blocco serrato di
terra e di mare; sbarcò il parco d'assedio nella
grossa spiaggia di Numana e dispose il completo
investimento della piazza.</p>

<p>Dalla parte di terra l'obbiettivo principale
era quello di Monte Gardetto, dal qual forte si
poteva comandare e battere tutte le altre difese
della piazza; per raggiungere tale obbiettivo era<span class="pagenum"><a name="Page_119" id="Page_119">[119]</a></span>
necessario impadronirsi delle posizioni fortificate
di Monte Pelago e Monte Pulito, onde impiantarvi
le batterie per battere la Lunetta di S. Stefeno
e Monte Gardetto.</p>

<p>Il generale Fanti ordinava pertanto che si
concentrassero vivissimi fuochi d'artiglieria sulla
Cittadella e sul campo trincerato, e comandava
che si prendessero di viva forza la lunetta di
Monte Scrima e il Lazzaretto.</p>

<p>Il giorno 24 si apriva il fuoco contro le opere
esterne della piazza.</p>

<p>Dalla sua parte Cialdini radunati su Montagnolo
12 pezzi rigati investiva la Cittadella e il
forte Scrima, che fu dovuto abbandonare dalle
truppe pontificie e subito occupato dai nostri. Il
giorno 25 il generale Cadorna vi piantava la
4<sup>a</sup> batteria e con essa apriva il fuoco contro il
Lazzaretto, dal quale si voleva sloggiare il nemico.</p>

<p>Il giorno 26 fu deciso dal Fanti l'attacco al
Monte Pelago. La brigata Bologna, condotta dal
brigadiere Pinelli, si slancia col più grande vigore
sulla posizione, unitamente al 23<sup>o</sup> e 25<sup>o</sup> battaglione
bersaglieri, e nonostante la fitta grandine
di palle di carabina e di mitraglia dei cinque<span class="pagenum"><a name="Page_120" id="Page_120">[120]</a></span>
pezzi ivi piazzati, i nostri bravi continuano la
loro corsa; ufficiali e soldati gareggiano a chi
prima porrà il piede sul parapetto nemico; in
un baleno superano gli spalti, saltano nel fosso,
s'arrampicano sui parapetti e la bandiera del
39<sup>o</sup> reggimento sventola sul culmine del forte:
i mercenari sono messi in piena fuga.</p>

<p>I nostri bravi soldati inebbriati dalla vittoria
inseguono il nemico, scalano i parapetti della seconda
lunetta e v'impiantano la bandiera del
40<sup>o</sup> reggimento impossessandosi di altri due pezzi.</p>

<p>Monte Pulito viene occupato dal 39<sup>o</sup> reggimento
che vi si stabilisce.</p>

<p>Si dà allora alla squadra il segnale di aprire
il fuoco e questa assale con le sue bordate il
Gardetto e il Forte dei Capuccini, che ne vengono
gravemente danneggiati.</p>

<p>Nella notte del 26 essendosi ultimati i lavori
del forte Scrima, e piazzatavi una batteria d'obici
ed altra di pezzi rigati sulla sinistra, al far
del giorno tutti questi pezzi aprirono il fuoco
contro le posizioni fortificate della piazza. Intanto
il generale Cialdini ordinava al 7<sup>o</sup> battaglione
bersaglieri, comandato dal capitano Brunetta,
sotto la direzione del suo capo di stato<span class="pagenum"><a name="Page_121" id="Page_121">[121]</a></span>
maggiore tenente-colonnello Piola, di occupare
rapidamente Borgo Pio. Il battaglione si slancia
risolutamente, e cacciati i posti nemici lo occupa
provvedendo subito alle opere di prima
difesa; verso sera due altri battaglioni di bersaglieri
il 6<sup>o</sup> e il 12<sup>o</sup> <ins title="Note di trascrizione: Nell'originale 'rinforsarono'">rinforzarono</ins> il 7<sup>o</sup> e occupano
solidamente quel borgo.</p>

<p>Alle ore 8 del 27 il 6<sup>o</sup> battaglione dei bersaglieri
ebbe l'ordine d'impadronirsi del Lazzaretto;
sotto un fuoco micidiale questi bravi si
lanciano all'ardita impresa; una barca serve da
ponte nello stretto canale che isola il Lazzaretto.</p>

<p>Il primo plotone accompagnato da un drappello
di zappatori procede sotto un fuoco vivissimo
all'atterramento della porta; ma il sottotenente
Ferrari Luigi si slancia entro il ridotto
per una cannoniera seguito dai suoi bersaglieri,
e, cadendo all'improvviso sul nemico, facilita la
apertura della porta; in <ins title="Note di trascrizione: Nell'originale 'un ora'">un'ora</ins> l'intero battaglione
si stabiliva al Lazzaretto, impossessandosi
di 3 pezzi e facendo prigionieri 3 ufficiali ed i
soldati che lo presidiavano.</p>

<p>Il giorno 28 e la notte fra il 28 al 29 le truppe
piemontesi si occuparono nel piantare a 400 metri
dalle mura, nuove batterie. Il Lazzaretto era stato<span class="pagenum"><a name="Page_122" id="Page_122">[122]</a></span>
rinforzato da altre truppe, ma vedendo il generale
Fanti che le batterie del Molo e quella della
Lanterna lo avevano preso di mira e lo fulminavano,
dava ordine al contrammiraglio Persano
di attaccare quelle batterie e farle ad ogni costo
tacere.</p>

<p>Il Persano corrispose prontamente all'invito
del Fanti. Ad un'ora pomeridiana la Piro-fregata
"Vittorio Emanuele" si abbozzava a 500
metri di distanza dalla batteria Casamatta della
Lanterna; le Piro-fregate "Governolo" e "Costituzione"
assecondarono la "Vittorio Emanuele"
ormeggiandosi a 500 metri di distanza
a ponente della Lanterna. Alle due pomeridiane
le manovre erano eseguite sotto il fuoco delle
batterie della piazza; senonchè il vento forte che
soffiava da scirocco fece arare gli ancoroti che
tenevano abbozzata la "Vittorio Emanuele" la
quale dovette cambiare di posto e per manovrare
fu obbligata a mettersi fuori di tiro. Fu
segnalato alla "Carlo Alberto" di prendere il
posto della nave suddetta e questa s'andò ad abbozzare
verso le 3 pom. a 200 metri di distanza
dalla Lanterna, senza rispondere neppure con un
colpo ai tanti che le piovevano attorno dai forti.<span class="pagenum"><a name="Page_123" id="Page_123">[123]</a></span></p>

<p>Alle 3 1/2 fatto il tiro di prova questa fregata
lanciava tutta la sua fiancata contro la batteria
della Lanterna; che ne aveva rovinato il
piano superiore. "Il Governolo", "La Costituzione"
e il "Carlo Alberto" continuavano a
fulminare le batterie del porto.</p>

<p>La "Vittorio Emanuele" rientra in azione e
a tutta velocità manovra per passare ad un tiro
di pistola dalla Lanterna; alla temeraria manovra
rimangono pietrificati gli stessi artiglieri delle
batterie nemiche; ma, arrivata la bella fregata
all'altezza della Lanterna lancia a bruciapelo la
sua terribile fiancata e come se nulla fosse passa
avanti prendendo il largo per girare di bordo e
portarsi a lanciare all'occorrenza l'altra fiancata;
ma non ve ne fu bisogno, perchè ad un
tratto si vide uscire denso fumo dalle cannoniere
della batteria e da li a poco si fe' udire un terribile
scoppio e la Lanterna apparve avvolta in
una fitta colonna di fuoco.</p>

<p>Svanito il fumo si vide la batteria ridotta ad
un mucchio di macerie, sotto le quali rimasero
sepolti ufficiali e artiglieri. La catena che sbarrava
l'entrata del porto non esisteva più, perchè
i pontoni che la reggevano erano stati affondati<span class="pagenum"><a name="Page_124" id="Page_124">[124]</a></span>
dai colpi di cannone delle fregate, per cui il porto
stesso era aperto alla nostra squadra e quindi
Ancona poteva considerarsi perduta per i mercenari
papalini.</p>

<p>Alle 4 1/2 cessava il fuoco ed il maggiore
Mauri recavasi a bordo dell'ammiraglio per chiedere
un armistizio; ma il Persano rispondeva
che egli non aveva la facoltà di accordarlo e
che bisognava trattare col generale Fanti; senonchè
ripugnando al Lamoricière di trattare col
Fanti non mandò alcun parlamentario e quindi
il Fanti ordinava che alle 10 di notte tutte le
batterie riaprissero il fuoco. Da due ore i nostri
fulminavano la città, quando fu annunziato al
Fanti l'arrivo di un parlamentario e la resa fu
conclusa.</p>

<p>Così poterono fare ritorno in Ancona i patriotti
conte Michele Fazioli, conte Ferdinando
Cresci, l'Ornani, l'Albani, i fratelli Gigli, il Bravura,
l'Andreucci, lo Stronati, i fratelli Schellini,
l'Andreani e tanti e tanti altri che per sfuggire
alle gravi pene, perfino di morte, inflitte
loro dal <i>mansueto</i> governo dei preti, avevano dovuto
abbandonare la patria e le loro famiglie.<span class="pagenum"><a name="Page_125" id="Page_125">[125]</a></span></p>

<hr style="width: 45%;" />


<p>Disfatto a Castelfidardo il generale <ins title="Note di trascrizione: Nell'originale 'Lamoricièr'">Lamoricière</ins>
ed entrate le truppe italiane nella capitale
delle Marche, il conte Cavour, sfidando la
collera di qualche potenza europea, chiese al Parlamento
subalpino l'approvazione della sua politica,
che era quella di annettere tutte le provincie
italiane, che liberamente avessero dichiarato
di voler far parte della Monarchia Sabauda, ed
avutone l'assenso dispose tosto che il Re stesso
si mettesse alla testa dell'Esercito per passare il
Tronto. Già il Re aveva emanato il seguente
proclama ai soldati, che stavano per occupare
l'Umbria e le Marche:</p>

<p  style="text-indent:08%">
Soldati!
</p>

<p>"Voi entrate nelle Marche e nell'Umbria,
per restaurare l'ordine civile nelle desolate città,
e per dare ai popoli la libertà di esprimere i
propri voti.</p>

<p>"Non avete a combattere potenti eserciti, ma
liberare infelici provincie italiane dalle straniere
compagnie di ventura.</p>

<p>"Non andate a vendicare le ingiurie fatte a
me o all'Italia, ma ad impedire che gli odi popolari
rompano a vendetta della mala signoria.<span class="pagenum"><a name="Page_126" id="Page_126">[126]</a></span></p>

<p>"Ora insegnerete coll'esempio il perdono
delle offese e la tolleranza cristiana <ins title="Note di trascrizione: Nell'originale 'e'">a</ins> chi, stoltamente
paragona all'islamismo, l'amor della
patria italiana.</p>

<p>"D'accordo con tutte le grandi potenze, ed
alieno da ogni provocazione, io intendo togliere
dal centro d'Italia una cagione perenne di turbamento
e di discordia. Io voglio rispettare la
sede del Capo della Chiesa, al quale sono sempre
pronto a dare io, d'accordo colle potenze alleate
ed amiche, tutte quelle guarentigie d'indipendenza
e di sicurezza, che i suoi ciechi consiglieri
si sono indarno ripromessi dal fanatismo delle
sette malvagie, cospiranti contro la mia autorità
e la libertà della Nazione.</p>

<p>"Soldati! Mi accusano di ambizione. Sì, ho
un'ambizione: ed è quella di restaurare i principii
dell'ordine morale in Italia, e di preservare
l'Europa dai continui pericoli della rivoluzione
e della guerra".</p>

<p>11 settembre 1860.</p>

<p  style="text-indent:60%">
<i>Vittorio Emanuele</i>.
</p>

<p>Il generale Cialdini nell'imminenza della battaglia
di Castelfidardo dirigeva questo proclama
alle truppe:<span class="pagenum"><a name="Page_127" id="Page_127">[127]</a></span></p>

<p  style="text-indent:08%">
Soldati di questo Corpo d'Armata!</p>

<p>"Vi conduco contro una masnada di briachi
stranieri, che sete d'oro e vaghezza di saccheggio,
trasse nei nostri paesi.</p>

<p>"Combattete, disperdete inesorabilmente quei
compri sicari, e per mano vostra sentano l'ira
di un popolo, che vuole la sua nazionalità e la
sua indipendenza.</p>

<p  style="text-indent:08%">
Soldati!</p>

<p>"L'invitta Perugia domanda vendetta e, benchè
tarda, l'avrà.</p>

<p>"Il generale comandante il 4<sup>o</sup> corpo d'armata</p>

<p  style="text-indent:60%">
<i>Cialdini</i>"</p>

<p>Garibaldi, informato che il generale Cialdini
aveva disfatto a Castelfidardo i mercenari del
Papa capitanati dal Lamoricière, emanava il
seguente ordine del giorno:</p>

<p  style="text-indent:60%">
Caserta, 5 ottobre 1860</p>

<p>"Il quartiere generale è a Caserta; i nostri
fratelli dell'Esercito italiano, comandati dal bravo
generale Cialdini, combattono i nemici d'Italia
e vincono.</p>

<p>"L'esercito di Lamoricière è stato disfatto
da quei prodi. Tutte le provincie serve del Papa<span class="pagenum"><a name="Page_128" id="Page_128">[128]</a></span>
sono libere. Ancona è nostra: i valorosi soldati
dell'esercito del settentrione hanno passata
la frontiera e sono sul territorio napolitano. Fra
poco avremo la fortuna di stringere quelle destre
vittoriose.</p>

<p  style="text-indent:60%">
<i>G. Garibaldi</i>"</p>

<p>Il 7 ottobre indirizzava a Vittorio Emanuele
la lettera seguente:</p>

<p  style="text-indent:08%">
Sire!</p>

<p>"Mi congratulo colla Maestà Vostra per le
brillanti vittorie riportate dal vostro bravo generale
Cialdini e per le felici loro conseguenze.
Una battaglia guadagnata sul Volturno ed un
combattimento alle due Caserte, pongono i soldati
di Francesco II nell'impossibilità di più resisterci.
Spero dunque poter passare il Volturno
domani. Non sarebbe male, che la M. V. ordinasse
a parte delle truppe, che si trovano vicino
alla frontiera abruzzese, di passare quella
frontiera e fare abbassare le armi a certi gendarmi
che parteggiano ancora pel Borbone.</p>

<p>"So che V. M. sta per mandare quattromila
uomini a Napoli, e sarebbe bene. Pensi V. M.
che io le sono amico di cuore e merito un poco
di essere creduto. È molto meglio accogliere<span class="pagenum"><a name="Page_129" id="Page_129">[129]</a></span>
tutti gli italiani onesti a qualunque colore essi
abbiano appartenuto per il passato, anzichè inasprire
fazioni, che potrebbero essere pericolose
nell'avvenire.</p>

<p>"Essendo ad Ancona, dovrebbe V. M. fare
una passeggiata a Napoli per terra o per mare.
Se per terra, e ciò sarebbe meglio, V. M. deve
marciare almeno con una divisione. Avvertito
in tempo, io vi congiungerei la mia destra e
mi recherei in persona a presentarle i miei omaggi
e ricevere ordini per le ulteriori operazioni.</p>

<p>"La M. V. promulghi un decreto, che riconosca
i gradi de' miei Ufficiali. Io mi adoprerò
ad eliminare coloro che debbono essere eliminati.</p>

<p>Della M. V. ubbidientissimo</p>

<p  style="text-indent:60%">
<i>G. Garibaldi</i>"</p>

<p>Il 9 ottobre Vittorio Emanuele da Ancona
lanciava <i>ai popoli dell'Italia Meridionale</i> il seguente
manifesto:</p>

<p  style="text-indent:08%">
Ai popoli dell'Italia Meridionale,</p>

<p>"In un momento solenne della storia nazionale
e dei destini italiani, rivolgo la mia parola
a voi, popoli dell'Italia meridionale, che mutato<span class="pagenum"><a name="Page_130" id="Page_130">[130]</a></span>
lo Stato nel nome mio, mi avete mandato oratori
d'ogni ordine di cittadini, magistrati e deputati
de' municipii, chiedendo di essere restituiti
nell'ordine, confortati di libertà ed uniti
al mio Regno.</p>

<p>"Io voglio dirvi quale pensiero mi guidi,
e quale sia in me la coscienza dei doveri che
deve adempiere chi dalla Provvidenza fu posto
sopra un trono italiano.</p>

<p>"Io salii al trono dopo una grande sventura
nazionale. Mio padre mi diede un alto esempio,
rinunziando la corona per salvare la propria
dignità, e la libertà de' suoi popoli. Carlo Alberto
cadde coll'armi in pugno, morì nell'esiglio;
la sua morte accomunò sempre più le sorti della
mia famiglia a quelle del popolo italiano, che
da tanti secoli ha dato a tutte le terre straniere
le ossa de' suoi esuli, volendo rivendicare il
retaggio di ogni gente, che Dio ha posta fra gli
stessi confini, e stretta insieme col simbolo di
una sola favella.</p>

<p>"Io mi educai a quell'esempio e la memoria
di mio padre fu la mia stella tutelare.</p>

<p>"Fra la corona e la parola data, non poteva
per me essere dubbia la scelta, mai.<span class="pagenum"><a name="Page_131" id="Page_131">[131]</a></span></p>

<p>"Riaffermai la libertà in tempi poco propizii
a libertà, e volli che, esplicandosi, essa gittasse
radici nel costume dei popoli, non potendo
io avere a sospetto ciò che a' miei popoli era
caro. Nella libertà del Piemonte fu religiosamente
rispettata la eredità, che l'animo presago
del mio Augusto Genitore, aveva lasciato a tutti
gli Italiani.</p>

<p>"Colle franchigie rappresentative, colla popolare
istruzione, colle grandi opere pubbliche,
colla libertà dell'industria e dei traffici, cercai
di accrescere il benessere del mio popolo: e volendo
rispettata la religione cattolica, ma libero
ognuno nel santuario della propria coscienza,
e ferma la civile autorità, resistetti apertamente
a quella ostinata e procacciante fazione,
che si vanta la sola amica e tutrice de' troni,
ma che intende a comandare in nome del Re,
ed a frapporre tra il Principe e il popolo la
barriera delle sue intolleranti passioni.</p>

<p>"Questi modi di governo non potevano essere
senza effetto per la rimanente Italia. La
concordia del Principe col popolo nel proponimento
dell'indipendenza nazionale e della libertà
civile e politica, la tribuna e la stampa<span class="pagenum"><a name="Page_132" id="Page_132">[132]</a></span>
libere, l'esercito che aveva salvata la tradizione
militare italiana sotto la bandiera tricolore, fecero
del Piemonte il vessillo e il braccio d'Italia.
La forza del mio principato non derivò dalle
arti di una occulta politica, ma dallo aperto
influsso delle idee e della pubblica opinione.</p>

<p>"Così potei mantenere nella parte di popolo
italiano riunito sotto il mio scettro, il concetto
di una egemonia nazionale, onde nascer doveva
la concorde armonia delle divise provincie di
una sola nazione.</p>

<p>"L'Italia fu fatta capace del mio pensiero,
quando vide mandare i miei soldati sui campi
della Crimea accanto ai soldati delle due grandi
potenze occidentali. Io volli far entrare il diritto
d'Italia nella realtà dei fatti e degli interessi
europei.</p>

<p>"Al congresso di Parigi i miei legati poterono
parlare per la prima volta all'Europa dei
vostri dolori. E fu a tutti manifesto, come la
preponderanza dell'Austria in Italia fosse infesta
all'equilibrio Europeo, e quanti pericoli corressero
la indipendenza e la libertà del Piemonte,
se la rimanente penisola non fosse francata dagl'influssi
stranieri.<span class="pagenum"><a name="Page_133" id="Page_133">[133]</a></span></p>

<p>Il mio <ins title="Note di trascrizione: Nell'originale 'magnamino'">magnanimo</ins> alleato, l'Imperatore Napoleone
III, sentì che la causa italiana era degna
della grande nazione sulla quale impera. I nuovi
destini della nostra patria furono inaugurati da
una giusta guerra. I soldati italiani combatterono
degnamente accanto alle invitte legioni della
Francia. I volontari accorsi da tutte le provincie
e da tutte le famiglie italiane sotto la bandiera
della Croce Sabauda addimostrarono, come tutta
l'Italia m'avesse investito del diritto di parlare e
di combattere in nome suo.</p>

<p>"La ragione di stato pose fine alla guerra,
ma non a' suoi effetti, i quali si andarono esplicando
per la inflessibile logica degli avvenimenti
e dei popoli.</p>

<p>"Se io avessi avuta quell'ambizione che è
imputata alla mia famiglia da chi non si fa addentro
nella ragione dei tempi, io avrei potuto
essere soddisfatto dell'acquisto della Lombardia.
Ma io aveva speso il sangue prezioso dei miei
soldati non per me, per l'Italia.</p>

<p>"Io aveva chiamati gl'italiani alle armi; alcune
provincie avevano subitamente mutato gli
ordini interni per concorrere alla guerra d'indipendenza,
dalla quale i loro Principi aborrivano.<span class="pagenum"><a name="Page_134" id="Page_134">[134]</a></span>
Dopo la pace di Villafranca, quelle provincie
dimandarono la mia protezione contro il minacciato
restauro degli antichi Governi. Se i fatti
dell'Italia centrale erano la conseguenza della
guerra alla quale noi avevamo invitati i popoli,
se il sistema delle intervenzioni straniere doveva
essere per sempre bandito dall'Italia, io doveva
conoscere e difendere in quei popoli il diritto di
legalmente e liberamente manifestare i voti loro.</p>

<p>"Ritirai il mio Governo; essi fecero un Governo
ordinato: ritirai le mie truppe; essi ordinarono
forze regolari, ed a gara di concordia
e di civile virtù vennero in tanta riputazione e
forza, che solo per violenza d'armi straniere
avrebbero potuto esser vinti.</p>

<p>"Grazie al senno dei popoli dell'Italia Centrale,
l'idea monarchica fu in modo costante affermata,
e la Monarchia moderò moralmente quel
pacifico moto popolare. Così l'Italia crebbe nella
estimazione delle genti civili, e fu manifesto all'Europa
come gl'italiani siano acconci a governare
sè stessi.</p>

<p>"Accettando la annessione io sapeva a quali
difficoltà europee andassi incontro. Ma io non
potevo mancare. Chi in Europa mi taccia d'imprudenza,<span class="pagenum"><a name="Page_135" id="Page_135">[135]</a></span>
giudichi con animo riposato, che cosa
sarebbe diventata, che cosa diventerebbe l'Italia,
il giorno nel quale la Monarchia apparisse impotente
a soddisfare il bisogno della costituzione
nazionale!</p>

<p>"Per le annessioni, il moto nazionale se non
mutò nella sostanza, pigliò forme nuove; accettando
dal diritto popolare quelle belle e nobili
provincie, io doveva lealmente riconoscere l'applicazione
di quel principio, nè mi era lecito di
misurarlo colla norma dei miei affetti ed interessi
particolari. In suffragio di quel principio, io feci
per utilità dell'Italia, il sacrificio che più costava
al mio cuore, rinunziando a due nobilissime provincie
del Regno avito.</p>

<p>"Ai Principi italiani che han voluto essere
miei nemici, ho sempre dati schietti consigli,
risoluto, se vani fossero, ad incontrare il pericolo
che l'accecamento loro avrebbe fatto correre ai
troni, e ad accettare la volontà dell'Italia.</p>

<p>"Al Granduca io aveva indarno offerta la
alleanza prima della guerra. Al Sommo Pontefice,
nel quale venero il Capo della Religione
dei miei avi e dei miei popoli, fatta la pace,
indarno scrissi offerendo di assumere il Vicariato
per l'Umbria e per le Marche.<span class="pagenum"><a name="Page_136" id="Page_136">[136]</a></span></p>

<p>"Era manifesto che queste provincie contenute
soltanto dalle armi di mercenari stranieri,
se non ottenessero la guarentigia di governo civile
che io proponeva, sarebbero tosto o tardi
venute in termine di rivoluzione.</p>

<p>"Non ricorderò i consigli dati per molti anni
dalle potenze al Re Ferdinando di Napoli. I giudizii
che nel Congresso di Parigi furono proferiti
sul suo Governo, preparavano naturalmente
i popoli a mutarlo, se vane fossero le querele
della pubblica opinione e le pratiche della diplomazia.</p>

<p>"Al giovane Suo Successore io mandai offerendo
alleanza per la guerra dell'indipendenza.
Là pure trovai chiusi gli animi ad ogni affetto
italiano e gli intelletti abbuiati dalla passione.</p>

<p>"Era cosa naturale, che i fatti succeduti nell'Italia
settentrionale e Centrale, sollevassero più
e più gli animi nella Meridionale.</p>

<p>"In Sicilia questa inclinazione degli animi
ruppe in aperta rivolta. Si combatteva per la
libertà in Sicilia, quando un prode guerriero devoto
all'Italia ed a Me, il generale Garibaldi,
salpava in suo aiuto. Erano italiani che soccorrevano
italiani; io non potevo, non dovevo rattenerli!<span class="pagenum"><a name="Page_137" id="Page_137">[137]</a></span></p>

<p>"La caduta del Governo di Napoli riaffermò
quello che il mio cuore sapeva, cioè quanto sia
necessario ai Re l'amore, ai Governi la stima dei
popoli!</p>

<p>"Nelle due Sicilie il nuovo reggimento si
inaugurò col mio nome. Ma alcuni atti diedero
a temere che non bene si interpretasse, per ogni
rispetto, quella politica che è dal mio nome rappresentata.
Tutta l'Italia ha temuto, che all'ombra
di una gloriosa popolarità e di una probità
antica, tentasse di riannodarsi una fazione pronta
a sacrificare il vicino trionfo nazionale, alle chimere
del suo ambizioso fanatismo.</p>

<p>"Tutti gl'italiani si sono rivolti a me perchè
scongiurassi questo pericolo. Era mio obbligo il
farlo perchè nell'attuale condizione di cose non
sarebbe moderazione, non sarebbe senno, ma
fiacchezza ed imprudenza, il non assumere con
mano ferma la direzione del moto nazionale, del
quale sono responsabile dinanzi all'Europa.</p>

<p>"Ho fatto entrare i miei soldati nelle Marche
e nell'Umbria, disperdendo quella accozzaglia di
gente di ogni paese e di ogni lingua, che qui si
era raccolta, nuova e strana forma d'intervento
straniero e la peggiore di tutte.<span class="pagenum"><a name="Page_138" id="Page_138">[138]</a></span></p>

<p>"Io ho proclamato l'Italia degli italiani, e non
permetterò mai che l'Italia diventi il nido di
sette cosmopolite, che vi si raccolgano a tramare
i disegni o della reazione o della demagogia universale.</p>

<p class="center">
Popoli dell'Italia Meridionale!</p>

<p>"Le mie truppe si avanzano fra voi per raffermare
l'ordine. Io non vengo ad imporvi la
mia volontà, ma a far rispettare la vostra.</p>

<p>"Voi potrete liberamente manifestarla: la
Provvidenza, che protegge le cause giuste, ispirerà
il voto che deporrete nell'urna.</p>

<p>"Qualunque sia la gravità degli eventi, io
attendo tranquillo il giudizio dell'Europa civile
e quello della Storia, perchè ho la coscienza di
compiere i miei doveri di Re e di italiano!</p>

<p>"In Europa la mia politica non sarà forse
inutile a riconciliare il progresso dei popoli colla
stabilità delle monarchie.</p>

<p>"In Italia so che io chiudo l'era delle rivoluzioni.</p>

<p>"Dato da Ancona addì nove ottobre milleottocentosessanta.</p>

<p class="center">"VITTORIO EMANUELE</p>

<p  style="text-indent:60%">
"<i>Farini</i>".</p>
<p><span class="pagenum"><a name="Page_139" id="Page_139">[139]</a></span></p>


<hr style="width: 45%;" />

<p>Il giorno 15 ottobre il generale Garibaldi pubblicava
questo manifesto:</p>

<p>"Per adempiere ad un voto indisputabilmente
caro alla Nazione intera, determino:</p>

<p>"Che le Due Sicilie, che al sangue italiano
devono il loro riscatto e che mi elessero liberamente
Dittatore, fanno parte integrante dell'Italia
una ed indivisibile, con suo Re costituzionale
Vittorio Emanuele e i suoi discendenti.</p>

<p>"Io deporrò nelle mani del Re, al suo arrivo,
la dittatura conferitami dalla Nazione.</p>

<p>"I prodittatori sono incaricati dell'esecuzione
del presente decreto.</p>

<p  style="text-indent:60%">
"<i>G. Garibaldi</i>".</p>

<p>Il 21 il plebiscito era votato con la formula:</p>

<p>"Il popolo vuole l'Italia una e indivisibile
sotto lo scettro di Casa Savoia".</p>

<p>E nel giorno stesso Garibaldi emanava il seguente</p>

<p class="center">
Ordine del giorno:</p>

<p>"Il prode generale Cialdini ha vinto presso
Isernia. I borbonici sbaragliati hanno lasciato
ottocentottanta prigionieri, cinquanta ufficiali,
bandiere e cannoni.<span class="pagenum"><a name="Page_140" id="Page_140">[140]</a></span></p>

<p>"Ben presto i valorosi dell'esercito settentrionale
porgeranno la mano ai coraggiosi soldati
di Calatafimi e del Volturno.</p>

<p  style="text-indent:60%">
"<i>G. Garibaldi</i>".</p>

<p>Garibaldi aveva finita la sua impresa colla
quale aveva collegata all'Italia settentrionale
l'Italia meridionale. Arrivata al Volturno la divisione
Della Rocca, serrò Capua di regolare assedio.</p>

<p>Il 31 di ottobre il generale consegnava solennemente
alla legione ungherese la bella bandiera
ricamata dalle Signore napoletane; il 4 il
Generale faceva la solenne distribuzione della
medaglia, che il Municipio di Palermo aveva decretato
ai <i>Mille</i>. Il giorno 6 passava in rassegna
il glorioso esercito, che aveva combattuto sì
strenuamente per l'Italia e Vittorio Emanuele.</p>

<p>Il giorno 7 il Re Vittorio Emanuele faceva il
solenne ingresso a Napoli, fra un entusiasmo indescrivibile
ed una pioggia di fiori. Nella carrozza
davagli la destra il generale Garibaldi: di
fronte sedevano i due prodittatori Mordini e Pallavicino.</p>

<p>Il giorno 8 il Generale consegnava al Re il
plebiscito delle Due Sicilie, e prendeva da lui<span class="pagenum"><a name="Page_141" id="Page_141">[141]</a></span>
congedo, dopo di avergli raccomandato i suoi
valorosi compagni d'armi; indi faceva pubblicare
il seguente ordine del giorno, per accomiatarsi
dai suoi compagni:</p>

<blockquote><p>Ai miei Compagni d'armi,</p></blockquote>

<p>"Penultima tappa del risorgimento nostro,
noi dobbiamo considerare il periodo che sta per
finire, e prepararci ad attuare splendidamente lo
stupendo concetto degli eletti di venti generazioni,
il cui compimento assegnò la provvidenza
a questa generazione fortunata.</p>

<p>"Sì giovani! l'Italia deve a Voi un'impresa
che meritò il plauso del mondo.</p>

<p>"Voi vinceste&mdash;e vincerete&mdash;perchè siete
ormai istruiti nella tattica che decide delle battaglie!</p>

<p>"Voi non siete degeneri di coloro che entravano
nel fitto profondo delle falangi Macedoniche
e squarciavano il petto ai superbi vincitori
dell'Asia.</p>

<p>"A questa pagina stupenda della Storia del
nostro paese, ne seguirà una più gloriosa ancora,
e lo schiavo mostrerà finalmente al libero fratello
un ferro arruotato che appartenne agli anelli
delle sue catene.<span class="pagenum"><a name="Page_142" id="Page_142">[142]</a></span></p>

<p>"All'armi tutti! tutti, e gli oppressori, i prepotenti
sfumeranno come la polvere.</p>

<p>"Voi, donne, rigettate lontani i codardi, essi
non vi daranno che codardi.</p>

<p>"Che i paurosi dottrinari se ne vadano a trascinare
altrove il loro servilismo, le loro miserie.</p>

<p>"Questo popolo è padrone di sè. Egli vuole
essere fratello degli altri popoli, ma guardare i
protervi con la fronte alta; non rampicarsi mendicando
la sua libertà; egli non vuole essere a
rimorchio di uomini a cuore di fango, no! no! no!</p>

<p>"La provvidenza fece dono all'Italia di Vittorio
Emanuele. Ogni cuore italiano deve rannodarsi
a Lui, serrarsi intorno a Lui. Accanto al
Re Galantuomo ogni gara deve sparire, ogni rancore
dissiparsi!</p>

<p>"Anche una volta io vi ripeto il mio grido&mdash;all'armi
tutti! tutti!&mdash;Se marzo del 1861
non trova un milione d'italiani armati, povera
libertà, povera vita italiana! Oh! no: lungi da
me un pensiero che mi ripugna, come un veleno.
Il marzo del 1861, e se fa bisogno, il febbraio,
ci troverà tutti al nostro posto.</p>

<p>"Italiani di Calatafimi, di Palermo, del Volturno,<span class="pagenum"><a name="Page_143" id="Page_143">[143]</a></span>
di Ancona, di Castelfidardo, d'Isernia, e
con noi ogni uomo di questa terra non codardo
non servile; tutti, tutti serrati intorno al glorioso
soldato di Palestro, daranno l'ultimo colpo alle
crollanti tirannide!</p>

<p>"Accogliete giovani volontari, resto onorato
di dieci battaglie, una parola d'addio! Io ve la
mando commosso d'affetto dal profondo della
mia anima. Oggi io devo ritirarmi, ma per pochi
giorni. L'ora della pugna mi troverà con voi
ancora accanto ai soldati della libertà italiana.</p>

<p>"Che ritornino alle loro case quelli soltanto
chiamati da doveri imperiosi di famiglia, e coloro
che gloriosamente mutilati, hanno meritato
la gratitudine della patria. Essi la serviranno
nei loro focolari coi consigli e coll'aspetto delle
nobili cicatrici che decorano la maschia figura
di vent'anni. All'infuori di questi, gli altri restino
a custodire le gloriose bandiere.</p>

<p>"Noi ci ritroveremo fra poco, per marciare
insieme al riscatto dei nostri fratelli schiavi ancora
dello straniero. Noi ci troveremo fra poco
per marciare insieme a nuovi trionfi della <ins title="Note di trascrizione: Nell'originale 'libertì'">libertà</ins>.</p>

<p  style="text-indent:60%">
<i>G. Garibaldi</i>.</p>

<p><span class="pagenum"><a name="Page_144" id="Page_144">[144]</a></span>Il giorno del suo ingresso in Napoli il Re
Vittorio Emanuele indirizzava ai popoli dell'Italia
Meridionale il seguente proclama:</p>

<p  style="text-indent:60%">
17 novembre 1860.</p>

<blockquote><p>Ai popoli Napoletani e Siciliani</p></blockquote>

<p>"Il suffragio universale mi dà la sovrana
potestà di queste nobili Provincie. Accetto quest'altro
decreto della volontà Nazionale, non per
ambizione di Regno, ma per coscienza d'italiano.
Crescono i miei, crescono i doveri di tutti gli
italiani. Sono più che mai necessarie la sincera
concordia e la costante abnegazione. Tutti i partiti
debbono inchinarsi devoti dinanzi alla maestà
dell'Italia che Dio solleva.</p>

<p>"Noi dobbiamo instaurare un governo che
dia guarentigia di viver libero ai popoli e di
severa probità alla pubblica opinione. Io faccio
assegnamento sul concorso efficace di tutta la
gente onesta.</p>

<p>"Dove nella legge ha freno il potere e presidio
la libertà, ivi il Governo tanto può pel
pubblico bene, quanto il popolo vale per la virtù.</p>

<p>"All'Europa dobbiamo addimostrare che, se
la irresistibile forza degli eventi superò convenzioni<span class="pagenum"><a name="Page_145" id="Page_145">[145]</a></span>
fondate sulle secolari sventure d'Italia, noi
sappiamo ristorare nella Nazione Unita l'impero
di quegli immutabili dommi, senza dei quali ogni
società è inferma, ogni autorità combattuta ed
incerta".</p>

<p  style="text-indent:60%">
<i>Vittorio Emanuele</i>.</p>

<p>Il 3 novembre, il generale Della Rocca d'ordine
del Re scriveva una lusinghiera lettera a
Garibaldi con la quale ammirava i prodigi di
valore e i sagrifizi dell'Esercito Meridionale, ed
esprimeva la riconoscenza che la patria italiana
deve al loro eroismo.</p>

<p>Garibaldi a sua volta scrisse un'affettuosa
lettera di commiato al Re, la quale si chiudeva
con queste parole:</p>

<p>"Vogliate Maestà, permettermi una sola preghiera
nell'atto di rimettervi il supremo potere.
Io Vi imploro affinchè mettiate sotto l'altissima
Vostra tutela, coloro che mi ebbi a
collaboratori in questa grand'opera di affrancamento
dell'Italia Meridionale, e che accogliate
nel Vostro Esercito i miei commilitoni
che han ben meritato della patria e di Voi".<span class="pagenum"><a name="Page_146" id="Page_146">[146]</a></span></p>



<hr style="width: 65%;" />
<h2><a name="CAPITOLO_XXI" id="CAPITOLO_XXI"></a>CAPITOLO XXI.</h2>

<h3><b>Ritiro di Garibaldi a Caprera.</b></h3>


<p>Il giorno 8 di novembre il Generale volle
vedere Elia, al quale fece invito di andare con
lui a Caprera. "Sarete fratello a Menotti" gli
disse stringendogli la mano. L'Elia commosso
ringraziò il generale a cui fece capire che egli
aveva altri sacri doveri da compiere verso la
madre vedova e verso le sue quattro sorelle
orfane; e prese congedo con dolore da quel grande
che in meno di sei mesi aveva assicurata l'unità
italiana, unendo sotto lo scettro di Vittorio Emanuele
l'Italia Meridionale, con quasi otto milioni
di sudditi devoti.</p>

<p>La mattina del 9 Garibaldi s'imbarcava per
Caprera.</p>


<hr style="width: 45%;" />

<p>Fu grande fortuna d'Italia la rivoluzione siciliana
del 4 aprile 1860.</p>

<p>Questa provocò la spedizione dei Mille. Se
questa spedizione non veniva in tempo&mdash;come
è provato dalle rivelazioni di Brassier de Saint-Simon&mdash;l'Italia
si sarebbe sistemata in base
ai risultati della guerra del 1859&mdash;e secondo<span class="pagenum"><a name="Page_147" id="Page_147">[147]</a></span>
il volere di Napoleone non si sarebbe avuta
l'unità ma la federazione, ed il Papa ne sarebbe
stato il Capo e tutt'ora Re di Roma!</p>

<p>La spedizione dei Mille ha avuto un'importanza
massima, più di qualsiasi altro evento della
Storia d'Italia.</p>



<hr style="width: 65%;" />
<h2><a name="CAPITOLO_XXII" id="CAPITOLO_XXII"></a>CAPITOLO XXII.</h2>

<h3><b>Presa di Capua e di Gaeta.</b></h3>

<p>La mattina del 28 ottobre ambo gli eserciti
settentrionali e meridionali erano intorno a Capua.
Una conferenza tra Garibaldi ed i generali
Menabrea e Della Rocca aveva già determinato
il piano di espugnazione della fortezza, per l'esecuzione
del quale il generale Menabrea diede
i suoi ordini agli ufficiali del genio e prendeva
tutte le misure per una pronta espugnazione della
piazza, mentre il generale Della Rocca dava le
sue disposizioni all'artiglieria ed agli altri corpi,
per effetto delle quali, le truppe piemontesi rinforzavano
il posto di Caiazzo abbandonato dai
borbonici, di S. Maria e di S. Angelo; il genio
e l'artiglieria si distribuivano nelle rispettive posizioni
intorno alla fortezza e tutto era ordinato
per il bombardamento.<span class="pagenum"><a name="Page_148" id="Page_148">[148]</a></span></p>

<p>Più di ventimila borbonici si erano trincerati
con potenti artiglierie a Mola di Gaeta. Il
4 di novembre vennero destinati a conquistare
quella posizione, la brigata granatieri di Sardegna,
il 14<sup>o</sup> e 24<sup>o</sup> bersaglieri, due squadroni
di lancieri di Novara e due batterie d'artiglieria.</p>

<p>Mola, è la parte più a mare della cittadella
di Formia, ed è addossata ad una linea di colline
che scendono sul mare lasciando appena posto
per la strada.</p>

<p>Il 24<sup>o</sup> battaglione bersaglieri si andò a stendere
su un'altura a cavallo della strada; a destra,
sulle prime alture, si stendeva il 1<sup>o</sup> reggimento
granatieri; il 2<sup>o</sup> reggimento granatieri si collocava
più indietro; il 3<sup>o</sup> in riserva; il 14<sup>o</sup> battaglione
dei bersaglieri venne mandato a sloggiare
i borbonici che occupavano il paese di
Maranola, situato in altura sopra Mola.</p>

<p>Alle ore 11 s'incominciò l'assalto con fuoco
vivissimo da ambo le parti; un battaglione del
1<sup>o</sup> granatieri è mandato in sostegno del 14<sup>o</sup> bersaglieri
e con vigoroso attacco scacciano i borbonici
da Maranola.</p>

<p>Il battaglione granatieri dopo di avere cacciato
i borbonici da Maranola, rinforzato da altro<span class="pagenum"><a name="Page_149" id="Page_149">[149]</a></span>
battaglione del 2<sup>o</sup> granatieri si scaglia arditamente
contro l'alta posizione chiamata Madonna
di Ponza fortemente occupata e difesa da due
batterie; i nostri con slancio ammirabile vi sono
sopra, fugano il nemico e s'impossessano dei
cannoni.</p>

<p>Eseguite queste due brillanti operazioni, tutta
la linea dei nostri si slancia risolutamente all'attacco
di Mola sotto il fuoco assai ben nutrito
del nemico, attraverso un terreno difficile, seminato
da siepi, da muri e da fossi; marciano in
testa <ins title="Note di trascrizione: Nell'originale 'le'">la</ins> 3<sup>a</sup> e la 4<sup>a</sup> compagnia del 2<sup>o</sup> granatieri
che primi scavalcano le barricate e penetrano
nel paese, mettendo in fuga il <ins title="Note di trascrizione: Nell'originale 'menico'">nemico</ins> che lascia
in potere dei nostri undici cannoni. Non restava
che di espugnare la posizione del Castellone fortemente
tenuta dai borbonici; i granatieri e bersaglieri
<ins title="Note di trascrizione: Nell'originale 'e saltati'">esaltati</ins> dalle riportate vittorie, si lanciano
valorosamente all'assalto e, superati tutti gli
ostacoli ed ogni resistenza, riescono vittoriosi e
l'espugnano.</p>

<hr style="width: 45%;" />


<p>Ricoverati entro le mura di Gaeta, i Borboni
di Napoli si sforzavano di tener ancora testa
alle forze vigorose dell'unificazione d'Italia, con<span class="pagenum"><a name="Page_150" id="Page_150">[150]</a></span>
una guarnigione di oltre 15 000 combattenti e
con ben 528 bocche da fuoco.</p>

<p>Nella notte del 10 novembre 1860, otto pezzi
da campagna aprivano il fuoco con tiri in arcata,
producendo grande sgomento negli assediati;
nella notte successiva il fuoco fu ripreso.
Il giorno 12 il generale Cialdini, comandante delle
due divisioni 4<sup>a</sup> e 7<sup>a</sup>, che aveva occupato tutte
le alture dominanti la città e spinti i suoi avamposti
più presso il Borgo di Gaeta&mdash;oggi Tlena&mdash;decise
di ricacciare entro la cinta quella parte
di truppe borboniche che aveva stabiliti i suoi
bivacchi sull'istmo fino all'attrattina: le fa assalire
da buon nerbo di bersaglieri che colla
punta della baionetta l'obbliga ad abbandonare
ogni esterna posizione.</p>

<p>Alla fine di dicembre tutte le batterie erano
piazzate e l'8 di gennaio Cialdini ordinava si
aprisse il fuoco. Mentre seguiva il bombardamento
la diplomazia non mancava d'agitarsi.
Napoleone III s'interponeva fra i belligeranti e
riusciva a fissare un armistizio che aveva principio
la stessa sera dell'8 gennaio per terminare
il 19.</p>

<p>Dal 19 al 21 furono fatte pratiche per la<span class="pagenum"><a name="Page_151" id="Page_151">[151]</a></span>
resa, ma avendo il Borbone rifiutato, alle ore
8 1/2 ant. del giorno 22 tutte le batterie assedianti
entrarono in azione. Il bombardamento
durò fino al 12 febbraio, producendo danni non
lievi alla città e provocando esplosioni di magazzini
di polvere. Infine il giorno 13 verso le
3 pomeridiane un orribile esplosione succedeva
nelle batterie Malpasso e Transilvania, essendovisi
appiccato il fuoco all'enorme quantità di 26 mila
chilogrammi di polvere. Lo spavento in Gaeta
fu così grande che rese necessario risolversi alla
capitolazione, la quale fu firmata alle ore 5 pomeridiane.</p>

<p>Francesco II non s'intromise nella capitolazione
e prima che l'esercito italiano entrasse a
Gaeta s'imbarcava sul vapore francese "La
Muette" che lo condusse a Civitavecchia.</p>

<p>Molti dei nostri valorosi ufficiali si distinsero
nei combattimenti di Mola e nell'assedio di Gaeta
e fra questi il prode capitano di San Marzano
che veniva decorato della Croce militare di Savoia
e promosso.</p>


<hr style="width: 45%;" />

<p>A Caprera il generale non rimaneva inoperoso;
egli aveva l'anima fissa al riscatto di Roma<span class="pagenum"><a name="Page_152" id="Page_152">[152]</a></span>
e di Venezia ed invitava gli amici a preparare
i mezzi occorrenti. Con questi concetti scriveva
al Bellazzi alla fine di dicembre 1860.</p>

<p  style="text-indent:50%">
Caprera, 29 dicembre 1860.</p>

<p  style="text-indent:08%">
Caro Bellazzi,</p>

<p>"Io desidero l'apertura concorde di tutti i
comitati italiani di provvedimento per coadiuvare
al gran riscatto. Così Vittorio Emanuele
con un milione d'italiani armati questa primavera,
chiederà giustamente ciò che manca all'Italia.</p>

<p>"Nella sacra via che si segue, io desidero
che scomparisca ogni indizio di partiti; i nostri
antagonisti sono un partito, essi vogliono l'Italia
fatta da loro col concorso dello straniero e senza
di noi.</p>

<p>"Noi siamo la Nazione, non vogliamo altro
capo che Vittorio Emanuele; non escludiamo
nessun italiano, che voglia francamente come
noi; dunque sopra ogni cosa si predichi energicamente
la concordia di cui abbisogniamo immensamente.</p>

<p  style="text-indent:63%">
Vostro</p>

<p  style="text-indent:60%">
<i>G. Garibaldi</i>".</p>
<p><span class="pagenum"><a name="Page_153" id="Page_153">[153]</a></span></p>
<hr style="width: 45%;" />



<p>Dopo aver preso parte ad una seduta tempestosa
alla Camera dei Deputati, Garibaldi era
tornato a Caprera, quando il 6 giugno si sparse
la fulminea notizia che Cavour <i>era morto</i>. L'impressione
fu enorme; l'Italia perdeva il suo più
grande uomo di Stato, la libertà un devoto amico,
la Dinastia di Savoia uno dei suoi più validi sostegni.</p>

<p>Il Ministro Ricasoli, succeduto al Conte di
Cavour, volle accontentare il generale Garibaldi
coll'istituzione dei Tiri a Segno Nazionali, ma
dopo pochi giorni il Barone Ricasoli non era più
al Governo; il partito moderato voleva che si
fosse proceduto allo scioglimento dei Comitati di
Provvedimento, ma egli in nome della libertà
di associazione, rifiutò e diede le dimissioni. Gli
successe Rattazzi, che, conseguente al disegno
del Ricasoli, commise al generale la direzione
dei Tiri a bersaglio.</p>

<p>All'Elia che ne voleva istituire uno in Ancona
il generale così scriveva:<span class="pagenum"><a name="Page_154" id="Page_154">[154]</a></span></p>

<p  style="text-indent:50%">
Caprera, 18 gennaio 1862.</p>

<p  style="text-indent:08%">
Caro Elia,</p>

<p>"Italia e Vittorio Emanuele è il programma
consentaneo ai voti della nazione e fu di guida
a tutti i Comitati di Provvedimento.</p>

<p>"Oltre ai servizi che hanno già resi alla
patria, amministrati che siano da persone intelligenti
ed oneste, potrebbero renderne altri importanti
in avvenire, raccogliendo i fondi pel
riscatto di Roma e Venezia.</p>

<p>"Qualunque altro Comitato che sorga con
programma e fini diversi non potrebbe reggersi,
perchè la Nazione lo riproverebbe.</p>

<p>"Accetto adunque con piacere l'offerta vostra
di erigere in cotesta importante città un Comitato
di Provvedimento. Intendetevi a tal fine con
persone oneste e patriottiche e mettevi in relazione
col sig. Federico Bellazzi, persona di mia
confidenza, il quale ha diretto devotamente il
Comitato Centrale di Genova, ma che si è ritirato,
non accettando la presidenza di quel nuovo
comitato.</p>

<p>"Gradite i sensi di stima e d'affetto dal</p>

<p  style="text-indent:63%">
vostro</p>

<p  style="text-indent:60%">
<i>G. Garibaldi</i>".</p>

<p><span class="pagenum"><a name="Page_155" id="Page_155">[155]</a></span>Nei primi giorni di maggio 1862, quando già
da qualche tempo il generale era in giro nella
Lombardia per l'impianto dei tiri a bersaglio,
incominciarono a manifestarsi i sintomi di un
tentativo per la liberazione di Venezia; il tentativo
di Sarnico, che venne impedito dal governo.</p>

<p>Disgustato da questo avvenimento, il generale
erasi di nuovo ritirato a Caprera, quando amici
della Sicilia lo invitarono ad andare a visitare
le terre da lui liberate. La notte del 7 luglio coi
pochi amici, che si trovavano all'Isola, prese
imbarco per la Sicilia. A Palermo fu accolto con
delirio. Chiamato nei luoghi dell'epopea del 1860,
Alcamo, Partinico, Calatafimi, Corleone, Sciacca ed
altre città, si spinse fino a Marsala. Dovunque
passava dimostrava la necessità di riprendere le
armi per la liberazione di Roma, essendo un'onta
per la Nazione, che la sua Capitale rimanesse
schiava del Papa. E fu allora che ebbe principio
il grido di <i>Roma o morte!</i>, grido che condusse al
doloroso fatto di Aspromonte ed alla gloriosa disfatta
di Mentana.<span class="pagenum"><a name="Page_156" id="Page_156">[156]</a></span></p>



<hr style="width: 65%;" />
<h2><a name="CAPITOLO_XXIII" id="CAPITOLO_XXIII"></a>CAPITOLO XXIII.</h2>

<h3><b>Aspromonte&mdash;Sollevazione in Polonia.</b></h3>


<p>Ad Aspromonte, il generale veniva ferito al
piede da palla italiana; il fatto suscitò profonda
commozione non solo in ogni angolo d'Italia,
ma in quante contrade era giunto il nome dell'Eroe
condottiero e l'eco delle sue vittorie. I
volontari accorsi intorno a lui, venivano dispersi
ed egli stesso veniva portato in prigione nel forte
del Varignano. Ecco come si svolsero i dolorosi
fatti:</p>

<p>Il Governo, istigato dall'imperatore dei Francesi,
aveva determinato di arrestare Garibaldi
sulla via di Roma, incaricando il generale Cialdini
di anche combatterlo, qualora fosse necessario,
e ad ogni costo arrestarlo disperdendo i
suoi seguaci.</p>

<p>Il general Mella, comandante della brigata
Piemonte mandato in Sicilia sotto gli ordine del
Cialdini, sapendo che diversi ufficiali suoi dipendenti
erano stati compagni a Garibaldi nelle
guerre combattute per l'indipendenza, considerando
che questi mal si sarebbero trovati se
condotti a combattere contro Garibaldi ed i loro<span class="pagenum"><a name="Page_157" id="Page_157">[157]</a></span>
antichi compagni, riuniva gli ufficiali superiori
e, intesosi con questi, chiamava a rapporto gli
ufficiali subalterni, e faceva loro intendere, che
quelli che non si sentissero di combattere contro
Garibaldi, potevano chiedere le dimissioni, giacchè
l'ufficiale non essendo legato come il soldato,
era libero di dimettersi; rammentava ad essi che
da ufficiali d'onore avevano l'obbligo di francamente
dichiararsi; accordava per ciò mezz'ora
di tempo per decidersi.</p>

<p>Gli ufficiali che erano stati compagni a Garibaldi,
senza calcolare fin dove poteva arrivare
la competenza dei loro superiori, piuttosto che
combattere contro Garibaldi, il che avrebbero
pur fatto anche a malincuore pur di compiere
il loro dovere, in numero di trentadue rassegnarono
le loro dimissioni, mai immaginando che ciò
facendo il loro onore potesse rimanere intaccato.
Le dimissioni furono da ognuno così formulate:</p>

<p>"A termini delle parole del Comandante del
Reggimento e del generale, al rapporto del quale
gli ufficiali furono chiamati, il sottoscritto domanda
le dimissioni".</p>

<p>Gli ufficiali dimissionari in seguito alle dichiarazioni
del generale Mella e degli ufficiali superiori<span class="pagenum"><a name="Page_158" id="Page_158">[158]</a></span>
del 3<sup>o</sup> e 4<sup>o</sup> reggimento, Brigata Piemonte,
furono i seguenti:</p>

<p><i>Capitani:</i> Bennici Giuseppe, Buttinoni Francesco,
Burruso Giuseppe, Alessi Antonio, Bonafini
Francesco, Pastori Enrico, Bonetti Pietro.&mdash;<i>Luogotenenti:</i>
Tosti Paolo, Maggioni Ulrico, Bonighi
Arnoldo, Armanni Ernesto, Amadesi Alfonso,
Bresciani Giuseppe, Nizzori Antonio, Plebani Luigi.&mdash;<i>Sottotenenti:</i>
Quercioli Egisto, Zanoncelli Michelangelo,
Sassi Francesco, Cucchiarelli Levino,
Archieri Federico, Lucianetti Lodovico, Rosignoli
Francesco, Bergalli Nicolò, Bertone Luigi, Orsoni
Emilio, Conti Carlo, Pollina Pietro, Sparacio Giuseppe,
Aceto Emidio, Fioravanti Valentino, Sulli
Giovanni, Belluzzi Raffaele, De Carli Carlo.</p>

<p>Di questi dimissionari, uno che maggiormente
s'era nella campagna precedente distinto, e
che corse serio pericolo di essere due volte
fucilato fu un carissimo amico di Bixio, un <ins title="Note di trascrizione: Nell'originale 'valorossimo'">valorosissimo</ins>
ufficiale e caldo patriota, Giuseppe
Bennici; preso con l'armi in pugno dai borbonici
alli 21 di maggio 1860 sui Monti di Monreale,
come capo squadra dell'insurrezione siciliana,
il giorno 27 doveva essere tradotto sul
banco dei rei colpevoli di fellonia e di ribellione<span class="pagenum"><a name="Page_159" id="Page_159">[159]</a></span>
al Re di Napoli. La condanna a morte era sicura;
ma la fortuna volgeva uno sguardo pietoso sulla
patria e sul bravo giovane di Piana de' Greci.</p>

<p>All'alba del 27 Garibaldi entrava in Palermo,
la sentenza restava sospesa e dopo tre giorni era
reso libero cittadino in libera terra. Da quel
giorno Giuseppe Bennici giurava affetto eterno
e fede costante al liberatore Giuseppe Garibaldi;
Bixio lo vide, lo volle con sè e ne fece il suo
aiutante.</p>

<p>Dopo quasi due anni nell'agosto del 1862 in
Adernò gli veniva ordinato di battersi contro
Garibaldi che con la medesima bandiera dei plebisciti
marciava alla liberazione di Roma, o, se
meglio gli fosse piaciuto, rassegnasse le sue dimissioni.
Il giovane non aveva di ricchezza che
la sua sciabola, e tutto il suo avvenire era basato
nell'intrapresa carriera militare; ma per lui la
riconoscenza verso il suo liberatore s'imponeva,
e depose le spalline. Incontrato Garibaldi a Catania,
si univa a lui ed ai suoi vecchi compagni
di Calatafimi e del Volturno. Ad Aspromonte
venne fatto prigioniero; trasportato alla Sede del
comando del generale Pallavicini, gli si partecipava
che sarebbe stato fucilato. Alla mezzanotte,<span class="pagenum"><a name="Page_160" id="Page_160">[160]</a></span>
data la muta alla guardia, il capo scorta gli ordinava
di seguirlo; gli si fece percorrere tutta
la linea degli avamposti e lo si accompagnava
al posto, ove doveva essere fucilato, quando sopraggiunse
un ufficiale latore di un contr'ordine.</p>

<p>L'indomani sotto buona scorta fu mandato a
Scilla, il 31 a Reggio ed il 1 settembre fu trasportato
a Messina e rinchiuso nel forte Gonzaga.
Il 9 di ottobre era condotto innanzi al tribunale
militare, dal quale veniva emanata la seguente
sentenza:</p>

<p class="center">
NELLA CAUSA</p>

<p class="center">
contro</p>

<p>"Bennici Giuseppe, del fu Gerlando d'anni 21,
nato a Piana de' Greci, celibe, Luogotenente nella
8<sup>a</sup> Compagnia del 4<sup>o</sup> Reggimento Fanteria.</p>

<p class="center">
detenuto e accusato</p>

<p>"di tradimento, per aver portato le armi
contro lo Stato, prestando servizio nelle file del
generale Garibaldi, arrestato il giorno 29 agosto
p.p. ecc.</p>

<p>"Condanna alla pena di morte previa degradazione
ecc."</p>

<p>Ma anche questa volta un altro angelo salvatore
vegliava sulle sorti del Bennici; il generale<span class="pagenum"><a name="Page_161" id="Page_161">[161]</a></span>
Pinelli si adoperò con ogni sua possa per
ottenergli, se non la grazia, la commutazione
della pena, e così il 26 di ottobre S. M. il Re
firmava il decreto col quale si commutava la
pena di morte in quella dell'ergastolo.</p>

<p>La madre del Bennici, angosciata per la sorte
del figlio, si rivolse con calde preghiere al generale
Garibaldi, e ne riceveva questa confortante
lettera.</p>

<p  style="text-indent:50%">
Pisa, 11 novembre 1862.</p>

<p  style="text-indent:08%">
Signora,</p>

<p>"Mi commuove il modo eroico col quale sopportate
la vostra sventura. Vostro figlio sarà
libero e presto; io appena potrò farlo, m'incaricherò
di lui.</p>

<p>"Le catene di vostro figlio sono gloria per lui.</p>

<p>"Credetemi</p>

<p  style="text-indent:60%">
<i>G. Garibaldi</i>.</p>

<p>Fu un conforto per Bennici e per gli altri
ufficiali compromessi pel fatto di Aspromonte
udire come patrioti, quali il Mordini, il Crispi,
il Cadolini, il Macchi, ed altri perorarono la loro
causa in Parlamento, e fu gioia e speranza per
essi il sapere che nobili Signore, come Donna
Pallavicino Trivulzio, Laura Mancini, Laura Mantegazza<span class="pagenum"><a name="Page_162" id="Page_162">[162]</a></span>
ed altre, facevano coprire da molte migliaia
di firme una petizione al Sovrano per la
loro liberazione.</p>

<p>Finalmente il 14 marzo 1865 si aprivano le
porte del Castello di Vinadio, ed il Bennici ed
altri compagni che vi erano stati tradotti, venivano
posti in libertà.</p>

<p>Primo pensiero dei liberati fu quello di dirigersi
al camposanto e formato circolo sul luogo
che racchiudeva le ossa di alcuni loro compagni
di sventura, il più anziano tra i graduati, dinnanzi
alle autorità civili e militari, pronunziava un
discorso funebre, che concludeva con queste commoventi
e nobili parole.</p>

<p>"E lassù sono i nostri compagni d'armi caduti
in Aspromonte, e lassù gli altri trapassati,
sopraffatti dai dolori; e di lassù ci mirano le
anime dei nostri undici compagni che lasciarono
il loro misero corpo in questo tenebroso recinto,
ed esultano nel ricevere questo tributo d'affetto;
e lassù faranno voti, che ognora il nostro cammino
sia quello dell'onore e della gloria.</p>

<p>"E noi, forti sotto l'usbergo della nostra pura
coscienza, osiamo gridare arditamente a' quattro
angoli d'Italia, che dall'Esercito che ha saputo<span class="pagenum"><a name="Page_163" id="Page_163">[163]</a></span>
vincere a S. Martino, a Castelfidardo, a Calatafimi
e sulle barricate di Palermo, non escono e
non usciranno giammai <i>traditori</i>. Pronti a chinare
il capo ad una espiazione militare, sdegnosamente
protestiamo, contro qualunque accusa infamante,
per chi col vessillo tricolore alla liberazione di
Roma con Garibaldi, marciava. Si! per Roma
solo andavamo; per Roma abbiamo sofferto, e
per Roma questi undici nostri compagni sono
morti! Quando nel tempio di Marsala il duce dei
Mille giurava <i>Roma o morte</i>, non era per ribellarsi
contro il principe eletto da liberi plebisciti.</p>

<p>"Garibaldi, facendosi interprete del bisogno
supremo dell'Italia, intimava la crociata del 1862,
solo ambizioso di offrire, come fece al Volturno
della corona delle due Sicilie, Roma a Vittorio
Emanuele, in Campidoglio...</p>

<p>"Si paralizzino i nostri sensi, e la vergogna
ricopra le nostri fronti, se cesseremo di combattere,
finchè il vessillo tricolore non isventoli sulla
pina di S. Pietro".</p>

<p>Dopo Aspromonte e dopo sì avversa fortuna,
i liberali, prima di ritornare alle loro case, vollero
sulla cenere dei loro morti rinnovare il giuramento
di Marsala, "Roma o morte".<span class="pagenum"><a name="Page_164" id="Page_164">[164]</a></span></p>

<p>La palla del 29 agosto 1862, se abbattè il
corpo del temuto capitano, fece percorrere alla
idea sua animatrice per tal fatto, un cammino
quale non avrebbe potuto sperare con la più
splendida vittoria.</p>

<p>Aspromonte giovò alla questione romana in
modo decisivo.</p>

<hr style="width: 45%;" />


<p>Nel 1862 il Governo Russo aveva ordinata
la leva generale in tutto l'impero, ma per la
Polonia si prescriveva, che fossero esenti dall'obbligo
di leva i contadini ed i grandi proprietari
rurali, per cui la legge colpiva soltanto gli abitanti
delle città. Questo privilegio promosse una
agitazione grandissima in tutta la Polonia, e
quando il Governatore di Varsavia volle applicare
la legge, il 18 gennaio 1863, il Comitato
Nazionale di Varsavia bandì l'<ins title="Note di trascrizione: Nell'originale 'isurrezione'">insurrezione</ins> e la
lotta incominciò.</p>

<p>Il Generale era infermo a Caprera, e si doleva
di non poter accorrere in aiuto dei Polacchi
per pagare un debito di gratitudine verso un
paese che tanti suoi figli aveva sacrificati per
la causa della nostra libertà. Non potendo pagare
di persona scriveva all'Europa: "Non abbandonate
la Polonia".<span class="pagenum"><a name="Page_165" id="Page_165">[165]</a></span></p>

<p>Ed in Italia recar soccorso alla Polonia era
come un dovere. Il valoroso Nullo Francesco
dei Mille, impaziente d'indugio e di martirio,
partiva e, unitosi ai ribelli, trovava la morte
sugli argini di Skutz.</p>

<p>In Genova si era costituito il Comitato Generale
di soccorso ai Polacchi sotto il patronato
di Garibaldi, e presieduto dal generale Clemente
Corte.</p>

<p>Alla fine di maggio due emissari Polacchi
sbarcavano a Caprera apportatori di un audacissimo
progetto:</p>

<p>Sommuovere la Rumenia, coll'aiuto del Rossetti
e del Bratiano, rovesciare il principe Couza;
formare la base dell'insurrezione nel principato;
penetrare nella Bessarabia e di là in Polonia,
per dare mano forte alla rivoluzione.</p>

<p>In Ancona pure, fin dai primi del 1863 si era
costituito un comitato di soccorso per la Polonia.</p>

<p>Il 16 marzo 1863 Elia riceveva la seguente
lettera dal generale Clemente Corte, accompagnata
da poche linee del generale Garibaldi.<span class="pagenum"><a name="Page_166" id="Page_166">[166]</a></span></p>
<p  style="text-indent:50%">
Genova, 16 marzo 1863.</p>

<p  style="text-indent:08%">
Pregiatissimo Signore,</p>

<p>"Ho ricevuto il di lei foglio 15 corrente e
m'affretto a risponderle, che sentii con molto
piacere come la sottoscrizione per la Polonia sia
stata iniziata e promossa in Ancona, da cittadini
distinti pel loro patriottismo.</p>

<p>"È urgente che tale sottoscrizione sia spinta
con la maggiore sollecitudine possibile, e che il
denaro raccolto venga spedito al nostro Comitato
di Genova. Confido quindi, che Ella e gli altri
patrioti d'Ancona, faranno in modo di soddisfare
a tale mia richiesta.</p>

<p>"Le accludo copia della lettera colla quale
il generale Garibaldi autorizza il nostro Comitato
a raccogliere e disporre dei fondi suddetti</p>

<p>"Aggradisca i miei più cordiali saluti e mi
creda con distinta stima</p>

<p  style="text-indent:60%">
Dev.mo suo</p>

<p  style="text-indent:60%">
<i>Clemente Corte</i>."</p>

<p  style="text-indent:55%">
Caprera, 1 marzo 1863.</p>

<p  style="text-indent:08%">
Signori,</p>

<p>Vogliate pregare i Comitati italiani per la
Polonia di mettersi in relazione con Voi, acciò<span class="pagenum"><a name="Page_167" id="Page_167">[167]</a></span>
si possa disporre dei fondi raccolti in favore della
rivoluzione.</p>

<p  style="text-indent:60%">
Vostro</p>

<p  style="text-indent:60%">
<i>G. Garibaldi.</i></p>
<p  style="text-indent:0%">
Al Comitato per la Polonia</p>

<p  style="text-indent:60%">
Genova.</p>


<hr style="width: 45%;" />

<p>Il gennaio del 1864, Elia data la sua piena
adesione al movimento insurrezionale della Polonia
e deciso di prendervi parte, gli venne trasmesso
dall'organizzatore generale del Governo
Nazionale, il decreto qui trascritto col quale lo
si creava organizzatore delle forze insurrezionali
a favore della Polonia nell'Adriatico e lo si nominava
provvisoriamente Capitano di Fregata.</p>

<table border="0" cellpadding="4" cellspacing="0" summary="">
<tr>
<td class="w30c"><p class="p1"><i>Pour etre remplace<br />
par un brevet en<br />
notre arrive au<br />
Quartier General.</i><br />
<span class="smcap">Varsavia.</span></p></td>
<td class="w30c"><img src="./images/bollo.png" alt="Bollo nazionale Polacco" /></td>
<td class="w30c">Donè o Gene 1864<br />Mars 15.</td>
</tr>
</table>


<p>En vertu des pouvoirs qui nos sont confères
pour le Gouvernement National Polonais par un
Decret du 10 fevrier 1864 daté de Varsavie,
nous nommons au post d'Organizateur des forces
Navales Polonais sur le mer Adriatique le Citoyen
Auguste Elia sujet du Roy.me de l'Italie,
natif d'Ancone, et lui conferons provisoirement<span class="pagenum"><a name="Page_168" id="Page_168">[168]</a></span>
le grad de Capitaine de Fregate dans la Marine
Nationale; il aurà a se conformer dans l'esercice
de ses funtions a nos ordres et instruction ulterieurs.</p>

<p  style="text-indent:60%">
F.to F. K.</p>

<p  style="text-indent:55%">
<i>Organizateur General</i>.</p>

<p>Il 13 marzo Elia ricevette dal Cy John Robson
di Londra la seguente lettera, con la quale l'avvisava
dell'arrivo in Ancona di un vapore a lui
diretto e gli dava commissione di vendere il
carico e di fare del vapore quell'uso, che più
gli fosse piaciuto, dandogli assicurazione, che il
vapore medesimo era pienamente adatto pel servizio
dei passeggeri nel mare Adriatico e per
non lunghe navigazioni.</p>

<p  style="text-indent:55%">
London, 1864 mars 13<sup>th</sup></p>

<p  style="text-indent:08%">
Dear Sir,</p>

<p>"Having been furnished with your address
by my commercial friend. I avail myself of the
opportunity, and beg of yon, to take in your
charge my steamer the "Princess," Master
Sainscler, destined to your port and charged with
goods insended for speculation. Should yon accept
this commission, I then will send you the power<span class="pagenum"><a name="Page_169" id="Page_169">[169]</a></span>
for sale, or to dispose of her in manner yon
would think proper. She is fit for transport, and
passengers trade of short distance, and I think
she <ins title="Note di trascrizione: Nell'originale 'vill'">will</ins> answer well in the Adriatic. She may
be in your place towards the end of this month.</p>

<p>"The bearer of this letter, the Master of the
steamer, will require your aid and your advice,
which yon will kindly afford him and oblige.</p>

<p>"Your obedient servant</p>

<p  style="text-indent:60%">
<i>John Robson</i>".</p>

<p>Nell'aprile, insistendo Elia che non aveva
avuto altre notizie, perchè gli si facesse fare
qualche cosa, riceveva la seguente lettera:</p>

<p  style="text-indent:55%">
Torino, 22 aprile 1864.</p>

<p  style="text-indent:08%">
Pregiatissimo Signore,</p>

<p>Ho ricevuto la vostra del 11 aprile. Aspettate
e fate aspettare gentilmente, fino a che non
riceverete notizie positive da Londra.</p>

<p>Spero che gli avvenimenti camminino e che
con loro camminerà anche il nostro affare. Fra
poco riceverete da parte mia la lettera patente
commerciale, che ho ricevuto oggi e che manderò
a voi col mezzo di una persona sicura. A
tutti i miei saluti.<span class="pagenum"><a name="Page_170" id="Page_170">[170]</a></span></p>

<p>Aggradite l'espressione della mia sincera amicizia
e del mio distintissimo rispetto</p>

<p  style="text-indent:60%">
Vostro dev.mo</p>

<p  style="text-indent:65%">
<i>S. S.</i></p>

<p>Ma passò del tempo. Il vapore annunziato
non erasi veduto, nè arrivavano altre notizie,
quando da persona sconosciuta gli venne portata
la seguente lettera:</p>

<p  style="text-indent:50%">
Torino, 30 giugno 1864.</p>

<p  style="text-indent:08%">
Mio caro Elia,</p>

<p>"Se potete e volete consacrarvi ad una
grande impresa, che vi allontanerà per qualche
tempo dalla vostra famiglia, ma che può e deve
essere base della nostra gloria e della grandezza
avvenire, venite immediatamente a Torino e
da Torino al Campo di S. Maurizio, dove debbo
dirvi cosa e come. Non dite niente a nessuno.
Il latore non sa nulla e non gli dite nulla.</p>

<p>"Se poi le vostre ferite non vi permettessero
di viaggiare per mare e per terra rispondetemi
<i>non posso</i>.</p>

<p>"Attendo con impazienza voi od una vostra
riga. Tacete tutto e vogliate sempre bene al</p>

<p  style="text-indent:60%">
Sempre Vostro</p>

<p  style="text-indent:60%">
<i>Nino Bixio</i>"</p>
<p><span class="pagenum"><a name="Page_171" id="Page_171">[171]</a></span></p>

<p>È da immaginarsi con che premura Elia rispondesse
all'appello del caro amico generale
Bixio, che già presentiva essere d'accordo col
Re Vittorio Emanuele e con Garibaldi per qualche
ardita e gloriosa impresa. Non indugiò la
partenza e raggiunse dopo due giorni, Bixio al
Campo di S. Maurizio.</p>

<p>Montati a cavallo si recarono in una casina
di proprietà di Accossato, dove Elia ebbe l'altissimo
onore e la grande soddisfazione di stringere
la mano che gli veniva stesa dal Padre
della Patria, Re Vittorio Emanuele II, che ebbe
parole assai benevoli per lui. Elia ricevette verbali
ordini e disposizioni intorno ad una combinata
operazione e ritornò in Ancona in attesa
di essere chiamato.</p>

<p>Anche Mazzini cooperava con Vittorio Emanuele
e spronava gli amici suoi a dare il loro
appoggio per l'insurrezione in Gallizia, e nel
trovare appoggio nei principati Balcanici, e sopratutto
nel Montenegro, per un forte diversivo
contro l'Austria, per poi marciare colle
forze nazionali alla conquista del Veneto.</p>

<p>Intanto che tali trattative correvano, il generale
Garibaldi, invitato dal popolo inglese a
recarsi in Inghilterra, la mattina dell'11 aprile<span class="pagenum"><a name="Page_172" id="Page_172">[172]</a></span>
vi faceva il suo ingresso, accolto da per tutto
da una moltitudine fremente d'ammirazione e
di amore.</p>

<p>Fra le feste che gli furono fatte merita di
essere ricordata quella della prima autorità cittadina.</p>

<p>Il Lord Mayor di Londra salutava in lui in
nome della libera Inghilterra:</p>

<p>"Il grande Apostolo della libertà; l'eroico
e cavalleresco soldato che non impugnò mai la
spada che per una giusta causa; il conquistatore
di un regno per liberarlo dall'oppressione;
colui che rimase povero per arricchire gli altri;
il cittadino amante della sua patria e di tutta
la razza umana, assai più della propria vita;
l'uomo sinceramente buono e giusto di cui le
private virtù sono superate soltanto dalle virtù
pubbliche, dalla magnanimità più che spartana
o romana".</p>

<p>Invitato ad un banchetto di amici polacchi
ed italiani tra i quali Mazzini, Saffi e Mordini,
al levare della mensa Mazzini si levò e propose
un brindisi al generale Garibaldi con queste
parole:</p>

<p>"Il mio brindisi racchiuderà tutto quanto<span class="pagenum"><a name="Page_173" id="Page_173">[173]</a></span>
ci è caro, tutto quello per cui abbiamo sofferto,
e combattuto. Bevo alla salute della libertà dei
popoli, dell'uomo, che è la incarnazione vivente
di queste grandi idee, di Giuseppe Garibaldi;
della povera, sacra ed eroica Polonia i cui figli
silenziosamente combattono e muoiono per la
libertà da più di un anno; bevo alla salute di
quella giovane Russia la cui divisa è terra e
lavoro; della nuova Russia che fra non molto
offrirà la mano alla Polonia sorella, riconoscendo
la sua indipendenza e cancellando i ricordi
dei russi degli Czar; alla salute dei russi che
col nostro amico Herzen hanno fatto tanto per
creare questa nuova Russia".</p>

<p>Garibaldi rispose:</p>

<p>"Sono per fare una dichiarazione che avrei
dovuto fare già da gran tempo; vi è fra noi
un uomo che ha reso i più grandi servigi al
nostro paese ed alla causa della libertà.&mdash;Quando
io ero giovinetto non avendo che aspirazioni
verso il bene, cercai uno capace di servire
di guida e di consiglio ai miei giovani anni,
e lo trovai.&mdash;Egli solo vegliava, mentre tutti
intorno a lui dormivano&mdash;Egli solo alimentò
il fuoco sacro&mdash;Egli conservò sempre la sua<span class="pagenum"><a name="Page_174" id="Page_174">[174]</a></span>
fede, l'amore sviscerato al suo paese e la devozione
alla causa della libertà&mdash;Quest'uomo è il
mio amico e Maestro Giuseppe Mazzini. Beviamo
alla sua salute".</p>

<p>Il 5 maggio Garibaldi lasciava l'Inghilterra,
ed il 9 l'"Ondine" Jakt del Duca di Sutherland
lo sbarcava a Caprera.</p>

<hr style="width: 45%;" />


<p>Prima d'imbarcarsi per far ritorno alla sua
Isola il generale così scrisse a Victor Ugo che
avevagli espresso il desiderio di stringergli la
mano qualora avesse potuto visitarlo nella partenza
da Londra:</p>

<p  style="text-indent:08%">
Mio caro Victor Ugo,</p>

<p>"Il visitarvi nel vostro esiglio era per me
più che un desiderio; era un dovere: ma molte circostanze
me lo impediscono. Spero mi capirete,
chè lontano o vicino, non sono mai separato da
Voi e dalla causa che rappresentate.</p>

<p>"Sempre vostro</p>

<p  style="text-indent:08%">
"Londra, 22 aprile.</p>

<p  style="text-indent:60%">
"<i>G. Garibaldi</i>".</p>

<p>Volle pure fosse pubblicata una lettera di
commiato e di omaggio alla stampa inglese e
così scriveva:<span class="pagenum"><a name="Page_175" id="Page_175">[175]</a></span></p>

<p>"Nel lasciare l'Inghilterra non posso a meno
di offrire un pubblico omaggio alla stampa inglese,
e uno speciale tributo di gratitudine a
tutti quei giornali che furono sinceri e fedeli organi
della pubblica opinione verso di me, e
benevoli interpreti dell'ammirazione e dei sentimenti
che nutro per la nazione che mi diede
ospitalità.</p>

<p  style="text-indent:08%">
"Londra, 28 aprile.</p>

<p  style="text-indent:60%">
"<i>G. Garibaldi</i>".</p>


<hr style="width: 45%;" />

<p>Garibaldi però non si trattenne a lungo nella
sua isola. Il 14 di giugno, collo stesso vapore che
lo aveva ricondotto dall'Inghilterra e che il Duca
di Sutherland aveva messo a sua disposizione,
sbarcava nell'Isola d'Ischia per curarsi, secondo
si diceva, dell'artrite.</p>

<p>Come si disse già da qualche tempo correva
una corrispondenza privata fra Mazzini e Vittorio
Emanuele.</p>

<p>Intermediario fra Vittorio Emanuele e Mazzini
era il patriota Diamilla Muller amico al Mazzini
e carissimo quanto altrettanto devoto a Vittorio
Emanuele.<span class="pagenum"><a name="Page_176" id="Page_176">[176]</a></span></p>

<p>Nel novembre del 1863 il Diamilla Muller
riceveva da Mazzini un messaggio che diceva
così:</p>

<p>"Il Re non intende questo cospirare continuo
a impiantare un dualismo tra il governo e
il partito d'azione, in cose nelle quali si era,
in sostanza, d'accordo; volere egli Venezia
quanto me: avere egli fede nell'onestà del mio
procedere; perchè non si verrebbe a un patto
per l'intento comune?"</p>

<p>E il 15 novembre del 1863 il Mazzini in
una sua lettera nella quale apriva l'animo suo
grande, concludeva così:</p>

<p  style="text-indent:08%">
Caro Muller</p>

<p>"Se chi pensa alla guerra contro l'Austria
ha coscienza di me, e crede al mio onore, che
non ho tradito mai, io dichiaro</p>

<p>"Che non credo a vittoria definitiva possibile
senza l'esercito regolare e l'intervento governativo.</p>

<p>"Che non sogno neanche d'innalzare, ove
anche il potessi, una bandiera repubblicana sul
Veneto&mdash;che tacendo noi per coscienza e per
dignità d'ogni programma politico, e limitandoci
a gridare guerra all'Austria, aiuto ai nostri fratelli,<span class="pagenum"><a name="Page_177" id="Page_177">[177]</a></span>
accetteremmo il programma che escirebbe
dal Veneto. Ora il grido del Veneto che abbisogna
dell'esercito e dell'Italia costituita come
è, sarà infallibilmente monarchico. Su questo
punto il re non ha dunque da temere.</p>

<p>"Data questa sicurezza, il migliore accordo
è quello di <i>lasciarci fare</i>, e apprestarsi a cogliere
rapidamente l'opportunità che noi cercheremo
di offrire.</p>

<p>"Garibaldi è l'anima d'ogni moto di volontari.
Nessuno può dubitare sulla di lui adesione
alle dichiarazioni che io feci sul principio di
questa mia lettera. Ma sono convinto, che la
di lui azione dovrebbe essere lasciata libera ed
indipendente. S'intende che i primi fatti di guerra
governativa regolarizzerebbero il contatto
dell'insurrezione e del capo dei volontari col
disegno generale strategico.</p>

<p>"Potete comunicare al re questa mia e credetemi
vostro</p>

<p  style="text-indent:60%">
<i>G. Mazzini</i></p>

<p>La risposta di Vittorio Emanuele fu:</p>

<p>"Avere comuni lo slancio e il desiderio di
fare con la persona di cui si parla. Giudicare le
cose da me e con la massima energia, non con
timide impressioni altrui.<span class="pagenum"><a name="Page_178" id="Page_178">[178]</a></span></p>

<p>"Ma sappia la persona che gravi sono i momenti,
che bisogna ponderarli con mente calma
e cuore ardente, che io e noi tutti vogliamo e
dobbiamo compiere nel più breve spazio di tempo
la grand'opera; ma guai a noi tutti se non sappiamo
ben farlo, o se, abbandonandoci ad impetuose
intempestive frenesie, venissimo a tale
sciagura da ripiombare la patria nostra nelle
antiche sventure.</p>

<p>"Il momento non è ancora maturo; fra breve,
spero, Dio aiuterà la patria nostra.</p>

<p  style="text-indent:65%">
"<i>V. E.</i>"</p>

<p>Il 2 di maggio in un autografo il Re faceva
a Mazzini questa risposta:</p>

<p>"La Polonia mancò ognora nelle varie sue
fasi insurrezionali della forza vitale di espansione,
e questa è la principale cagione della sua
rovina: forse potrebbe rinascere come la fenice
dalle proprie ceneri, estendendo le sue ramificazioni
in Gallizia, Principati ed Ungheria, dove
il terreno sarebbe facile <i>á exploiter</i> se vi fossero
uomini energici ed audaci che servissero di <i>trait-d'union</i>.</p>

<p>Se i moti in Gallizia estesi alle citate contrade
prendessero le proporzioni di una <i>spontanea</i><span class="pagenum"><a name="Page_179" id="Page_179">[179]</a></span>
<i>popolare</i> insurrezione da tenere fortemente
occupata l'Austria, allora sarebbe necessario anzitutto
d'aiutarla con un nucleo d'italiani determinati,
e così riuniti vari fecondi elementi, <i>tutti
ostili al principale nemico</i> si potrebbe condurre a
compimento il comune desiderio.</p>

<p  style="text-indent:65%">
"<i>V. E.</i>"</p>

<p>Intanto correvano intelligenze oltre che con
Mazzini e Garibaldi anche coi generali Klapka
e Turr capi dell'insurrezione ungherese e con
altri a Belgrado ed a Bukarest&mdash;Garibaldi era
pronto a tutto.</p>

<p>Nel maggio il Re Vittorio Emanuele approvava
tutte le proposte di Mazzini e si metteva
d'accordo col generale Garibaldi, che doveva essere
il condottiero dell'ardita impresa; intermediario
del Re Vittorio Emanuele con Garibaldi
era il sig Porcelli.</p>

<p>Alcuni amici del generale Garibaldi non approvavano
questa pericolosa spedizione e temevano
pel Generale stesso, che volevano rimanesse
in Italia ad aspettare altri eventi propizi.
Ma egli era risoluto; si doveva partire ed Elia
stava aspettando impaziente l'annunziato vapore,
quando ricevette la seguente lettera:<span class="pagenum"><a name="Page_180" id="Page_180">[180]</a></span></p>

<p  style="text-indent:60%">
Torino, 9 luglio 1864.</p>

<p  style="text-indent:08%">
Mio caro Elia,</p>

<p>"I mestatori hanno tentato di fare andare
a monte il tutto e di far cambiare idea al nostro
G....</p>

<p>"Spero che non riesciranno! Questa sera
vedrò l'altra persona e cercherò di accomodare
ogni cosa.</p>

<p>"Domani vi saprò dire qualche cosa di positivo.</p>

<p>"Intanto ho voluto scrivervi queste due righe
in risposta alle vostre due, perchè attendiate
senza inquietarvi.</p>

<p>"Sarà un piccolo ritardo, ma pazienza! Ho
scritto a Stagnetti ciò che desiderate.</p>

<p>"A domani dunque.</p>

<p  style="text-indent:08%">
"Tutto Vostro</p>

<p  style="text-indent:60%">
"<i>Porcelli</i>".</p>

<p>Ma l'indomani 10 luglio 1864 il Giornale il
<i>Diritto</i> pubblicava la seguente protesta anonima:</p>

<p>"Avuta certa notizia, che alcuni fra i migliori
del partito d'azione sono chiamati a prendere
parte ad imprese rivoluzionarie e guerresche
fuori d'Italia, i sottoscritti (che non si <ins title="Note di trascrizione: Nell'originale 'sotscrissero'">sottoscrissero</ins>!)
convinti:<span class="pagenum"><a name="Page_181" id="Page_181">[181]</a></span></p>

<p>"Che noi stessi versiamo in gravi condizioni
politiche;</p>

<p>"Che nessun popolo e nessun terreno sia
più propizio ad una rivoluzione per gli interessi
della libertà, che l'italiano;</p>

<p>"Che le imprese troppo incerte e remote
quali sono le indicate, ordite da principi, debbano
necessariamente servire più a' loro interessi
che a quelli de' popoli;</p>

<p>"Credono loro dovere per isgravio della loro
coscienza dichiarare;</p>

<p>"Che l'allontanarsi dei patriotti italiani in
questi momenti non può che essere funesto agli
interessi della patria".</p>

<p>Questa pubblicazione del <i>Diritto</i> fece persuaso
Vittorio Emanuele che non potendosi più
condurre l'impresa con la dovuta segretezza,
se ne accrescevano i pericoli; e non volendo che
si pensasse, che egli mandava al sagrifizio Garibaldi
coi suoi valorosi compagni, per vedute
ambiziose proprie, con lettera, portata al Generale
dal Porcelli, lo scioglieva da ogni impegno
e ritirava il suo concorso all'opera progettata.<span class="pagenum"><a name="Page_182" id="Page_182">[182]</a></span></p>



<hr style="width: 65%;" />
<h2><a name="CAPITOLO_XXIV" id="CAPITOLO_XXIV"></a>CAPITOLO XXIV.</h2>

<h3><b>Guerra del 1866&mdash;Liberazione del Veneto.</b></h3>


<p>La guerra del 1864 intrapresa dalle due grandi
potenze germaniche contro la Danimarca fu poi
l'origine dei loro dissensi. Finchè si trattò di togliere
ad un piccolo regno i tre ducati dell'Elba;
finchè si volle togliere ogni ingerenza ai minori
Stati della Confederazione, Austria e Prussia andarono
d'accordo; ma quando si fu alla spartizione
della conquista fra le due potenze, si sviluppò
un forte antagonismo che doveva condurre
alla guerra.</p>

<p>In vista di questa eventualità il Conte di Bismark
chiamato a <ins title="Note di trascrizione: Nell'originale 'se'">sè</ins> nei primi di marzo il Conte
Barral, Ministro d'Italia presso il Re di Prussia,
ebbe con lui una conversazione concernente un
trattato di alleanza offensiva e diffensiva a concludere
il quale <ins title="Note di trascrizione: Nell'originale 'Lamarmora'">La Marmora</ins> incaricava il generale
Govone&mdash;non poteva farsi scelta migliore&mdash;e
il 9 marzo egli partiva da Firenze per Berlino.
Il trattato fu concluso e firmato, ed a questo
l'Italia si mantenne fedele, sebbene l'Austria
le offrisse la cessione del Veneto, purchè si
distaccasse dalla Prussia. Essa si preparò alla<span class="pagenum"><a name="Page_183" id="Page_183">[183]</a></span>
guerra con la mobilitazione dell'esercito e col
richiamo sotto le armi delle vecchie classi.</p>

<p>La guerra fu dichiarata.</p>



<hr style="width: 45%;" />

<p>Il Re Vittorio Emanuele, dopo la dichiarazione
di guerra all'Austria, indirizzava alla Nazione
il seguente proclama:</p>

<p  style="text-indent:08%">
Italiani!</p>

<p>"Sono corsi ormai sette anni che l'Austria
assalendo armata i miei Stati, perchè Io aveva
perorata la causa della comune patria nei consigli
d'Europa, e non ero stato insensibile ai
gridi di dolore che si levavano dall'Italia oppressa,
ripresi la spada per difendere il mio trono,
la libertà dei miei popoli, l'onore italiano e combattere
pel diritto di tutta la nazione.</p>

<p>"La vittoria fu pel buon diritto; e la virtù
degli eserciti, il concorso dei volontari, la concordia
ed il senno dei popoli e gli aiuti di un
magnanimo alleato, rivendicarono quasi intera la
indipendenza e la libertà d'Italia.</p>

<p>"Supreme ragioni che noi dovemmo rispettare
ci vietarono allora di compiere la giusta e
gloriosa impresa: una delle più nobili ed illustri<span class="pagenum"><a name="Page_184" id="Page_184">[184]</a></span>
regioni della penisola, che il voto delle popolazioni
aveva riunito alla nostra Corona e che
per una eroica resistenza e una continua e non
meno eroica protesta contro il restaurato dominio
straniero ci rendeva particolarmente sacra
e cara, rimase in balia dell'Austria.</p>

<p>"<ins title="Note di trascrizione: Nell'originale 'Benche'">Benchè</ins> ciò fosse grave al mio cuore, nondimeno
mi astenni dal turbare l'Europa desiderosa
di pace, che favoriva colle sue simpatie il
crescere ed il fondarsi del mio Regno.</p>

<p>"Le cure del mio governo si volsero a preferenza
ad accordare gli ordinamenti interni, ad
aprire ed alimentare le fonti della pubblica prosperità,
a compire gli armamenti di terra e di
mare, perchè l'Italia, posta in condizione di non
temere offesa, trovasse più facilmente nella coscienza
delle proprie forze la ragione delle opportune
prudenze, aspettando si maturasse col
tempo, col favore dell'opinione delle genti civili
e degli equi e liberali principii che andavano
prevalendo nei consigli d'Europa, l'occasione
propizia di ricuperare la Venezia e di compiere
ed assicurare la sua indipendenza. Quantunque
l'aspettare non fosse senza pericoli e senza dolori
entro confini mal circoscritti e disarmati, e<span class="pagenum"><a name="Page_185" id="Page_185">[185]</a></span>
sotto la perpetua minaccia di un inimico, il quale
nelle infelici provincie rimaste soggette alla sua
dominazione aveva accumulato i suoi formidabili
armamenti della offesa e della difesa: collo
spettacolo continuo innanzi agli occhi dello strazio
che egli faceva delle nostre popolazioni, che la
conquista e una spartizione iniqua gli avevano
dato, pure io seppi frenare, in omaggio alla
quiete d'Europa, i miei sentimenti di italiano e
di Re, e la giusta impazienza dei miei popoli.
Seppi conservare integro il diritto di cimentare
opportunamente la vita e le sorti della Nazione:
integra la dignità della Corona e del Parlamento,
perchè l'Europa comprendesse che doveva dal
canto suo giustizia intiera all'Italia.</p>

<p>"L'Austria ingrossando improvvisamente
sulla nostra frontiera, e provocando con un atteggiamento
ostile e minaccioso, è venuta a turbare
l'opera pacifica e riparatrice intesa a compiere
l'ordinamento del regno, e ad alleviare i
gravissimi sacrifici imposti ai miei popoli dalla
sua presenza nemica sul territorio nazionale.</p>

<p>"All'ingiustificata provocazione ho risposto
riprendendo le armi, che già si riducevano alla
proporzione della necessità dell'interna sicurezza:<span class="pagenum"><a name="Page_186" id="Page_186">[186]</a></span>
e voi avete dato uno spettacolo meraviglioso e
grato al mio cuore, colla prontezza e con l'entusiasmo
con che siete accorsi alla mia voce
nelle file gloriose dell'esercito e dei volontari.</p>

<p>"Nondimeno quando le potenze amiche tentarono
di risolvere le difficoltà suscitate dall'Austria
in Germania ed in Italia per via di un Congresso,
io volli dare un ultimo segno dei miei
sentimenti di conciliazione all'Europa, e mi affrettai
di aderirvi.</p>

<p>"L'Austria rifiutò, anche questa volta, i negoziati,
e respinse ogni accordo e diede al mondo
una novella prova che, se confida nelle sue forze,
non confida ugualmente nella bontà della sua
causa e nella giustizia dei diritti che usurpa.</p>

<p>"Voi pure potete confidare nelle vostre forze,
Italiani, guardando orgogliosi il florido esercito
e la formidabile marina, pei quali nè cure nè
sacrifizi furono risparmiati; ma potete anche confidare
nella santità del vostro diritto, di cui ormai
è immancabile la sospirata rivendicazione.</p>

<p>"Ci accompagna la giustizia della pubblica
opinione, ci sostiene la simpatia dell'Europa, la
quale sa che l'Italia, indipendente e sicura del
suo territorio, diventerà pur essa una garanzia<span class="pagenum"><a name="Page_187" id="Page_187">[187]</a></span>
d'ordine e di pace, e ritornerà efficace istrumento
della civiltà universale.</p>

<p  style="text-indent:08%">
Italiani!</p>

<p>"Io do lo Stato a reggere al mio amatissimo
cugino il principe Eugenio e riprendo la
spada di Goito, di Pastrengo, di Palestro e di
S. Martino.</p>

<p>"Io sento in cuore la sicurezza che scioglierò
pienamente questa volta il voto fatto sulla
tomba del mio magnanimo Genitore. Io voglio
essere ancora il primo soldato della indipendenza
italiana.</p>

<p>"Viva l'Italia.</p>

<p>"Firenze, li 20 giugno 1866.</p>

<p  style="text-indent:60%">
"<i>Vittorio Emanuele</i>".</p>

<p>Il Re rivolgeva poscia il seguente proclama
all'esercito:</p>

<p  style="text-indent:08%">
Ufficiali, sottufficiali e soldati!</p>

<p>L'Austria, armando sulla nostra frontiera, vi
sfida a novella battaglia. In nome mio, in nome
della Nazione, vi chiamo alle armi. Questo grido
di guerra sarà per voi, come lo fu sempre,
grido di gioia. Quale sia il vostro dovere, non
ve lo dico, perchè so che bene lo conoscete. Fidenti
nella giustizia della nostra causa, forti del<span class="pagenum"><a name="Page_188" id="Page_188">[188]</a></span>
nostro diritto sapremo compiere con le armi la
nostra unità.</p>

<p  style="text-indent:08%">
Ufficiali, sottufficiali e soldati!</p>

<p>Assumo oggi nuovamente il comando dell'esercito
per adempiere al dovere che a me ed a
voi spetta di rendere libero il popolo della Venezia,
che da lungo tempo geme sotto ferreo
giogo. Voi vincerete, ed il vostro nome sarà benedetto
dalle presenti e future generazioni.</p>

<p  style="text-indent:08%">
Firenze, 21 giugno 1866.</p>

<p  style="text-indent:60%">
<i>Vittorio Emanuele</i>.</p>

<p>Disponeva poi che si istituissero due depositi
a Como ed a Bari per la formazione del corpo
dei volontari e ne offriva il comando al generale
Garibaldi, che rispondeva così al Ministro
della guerra:</p>

<p  style="text-indent:50%">
Caprera, 14 maggio 1866.</p>

<p  style="text-indent:08%">
Signor Ministro,</p>

<p>"Accetto con vera gratitudine le disposizioni
emanate da S. M. in riguardo al corpo dei volontari,
riconoscente della fiducia in me riposta
coll'affidarmene il comando.</p>

<p>"Voglia essere interpetre presso Sua Maestà<span class="pagenum"><a name="Page_189" id="Page_189">[189]</a></span>
di questi miei sentimenti, nella speranza di potere
subito concorrere col glorioso nostro esercito
al compimento dei destini nazionali.</p>

<p>"Ringrazio la Signoria Sua della cortesia
colla quale si è degnato farmene partecipazione.</p>

<p>"Voglia credermi della Signoria Sua</p>

<p  style="text-indent:63%">
Dev.mo</p>

<p  style="text-indent:60%">
"<i>G. Garibaldi</i>".</p>

<p>Si sapeva dunque della formazione di un
corpo di volontari e tutta la vecchia guardia
aspettava di essere chiamata; non si sapeva però
dal Generale quale destinazione gli si sarebbe
data. Si parlava che avrebbe avuto incarico di
sbarcare coi suoi volontari in Istria, sollevare
quelle popolazioni italianissime e piombare su
Trieste. Ma prevalsero altri concetti.</p>

<p>Quando tutto fu deciso egli chiamò a sè i
suoi fidi, ed all'Elia così scriveva:</p>

<p  style="text-indent:08%">
Mio caro Elia,</p>

<p>"Venite&mdash;Se vi fosse Burattini, che venga.
Se vi fossero pure dei bravi marinari volontari
conduceteli a Milano e arrivati là avvisatemi.</p>

<p  style="text-indent:63%">
Vostro</p>

<p  style="text-indent:60%">
"<i>G. Garibaldi</i>".</p>

<p><span class="pagenum"><a name="Page_190" id="Page_190">[190]</a></span>Subito Elia metteva assieme un buon numero
di marinari volontari, ai quali, oltre il Burattini,
si unirono alcuni capitani della marina mercantile
che si offersero come marinari; e tutti partirono
per Milano, ove giunti Elia informava subito
il Generale chiedendo ordini.</p>

<p>Il 16 di giugno il "Monitore Prussiano" pubblicava
la dichiarazione di guerra, mentre le truppe
incominciavano le ostilità. Il 17 il telegrafo
ne dava notizia all'Italia e La Marmora fedele
ai suoi impegni partiva pel Quartiere generale,
ed il 20 inviava la dichiarazione di guerra all'Austria.</p>

<p>Se la flotta italiana fosse stata affidata al
comando di un uomo come Garibaldi, con la certezza
di dominare con la stessa l'Adriatico, tenendo
obbligata la flotta nemica a stare riparata
sotto i cannoni di Pola, il miglior piano di <ins title="Note di trascrizione: Nell'originale 'camgna'">campagna</ins>
sarebbe stato quello d'impossessarsi, con un
energico colpo di mano di Trieste per farne base
di operazione dell'esercito, che sbarcato su quel
punto avrebbe girato tutte le difese accumulate
per tanti anni sul territorio Veneto, trasportando
di primo slancio la guerra nel suolo nemico;
disgraziatamente prevalse altro criterio, e la flotta<span class="pagenum"><a name="Page_191" id="Page_191">[191]</a></span>
italiana fu data in mano a persona mancante di
energia e di quella capacità superiore, che richiedevasi
in momento così grave e decisivo per
la nazione.</p>

<p>Per maggiore sventura, nella fissazione e nella
esecuzione del piano di campagna, si urtarono
due pareri contrari.</p>

<p>La Marmora non ammetteva altra offesa possibile
se non dal Mincio colla base di Alessandria
e Piacenza. Cialdini invece aveva capito essere
folle impresa l'attacco di fronte al quadrilatero;
essere indispensabile girarlo, facendo base a Bologna
e dirigendo le operazioni di attacco su
Padova per Pontelagoscuro e Rovigo. L'attacco
dal Mincio conduceva per necessaria conseguenza
agli assedi di Peschiera e di Verona che bisognava
assolutamente evitare.</p>

<p>L'aggressione invece da Bologna a Rovigo non
presentava grandi difficoltà. La marcia dal Po
all'Adige, comeche brevissima era tutt'altro che
difficile, tanto più che gl'italiani potevano contare
sul simpatico concorso delle popolazioni.</p>

<p>Concentrate le maggiori forze italiane fra Badia
e Rovigo, con la sinistra, forte da poter reggere
ad un'energica offesa proveniente da Legnago<span class="pagenum"><a name="Page_192" id="Page_192">[192]</a></span>
facile sarebbe stata la riduzione dei quattro piccoli
forti di Rovigo col gran materiale di artiglieria
rigata di cui si disponeva; così con Rovigo
in mano era assicurato il passo dell'Adige
e l'arciduca comandante le forze austriache veniva
obbligato o a dar battaglia con tutti gli
svantaggi d'inferiorità numerica nei pressi di
Padova, o chiudersi in Verona, o retrocedere
verso il Piave.</p>

<p>Così la campagna ci sarebbe iniziata nel modo
il più brillante.</p>

<p>La Marmora rifiutò recisamente di operare
nel Po; adottò invece un mezzo termine che doveva
infine condurre a cattivi risultati. Fu quindi
stabilito che i primi tre corpi di armata eseguirebbero
una seria dimostrazione sul Mincio
onde attrarre da quel lato le forze dell'arciduca,
mentre il 4<sup>o</sup> Corpo, varcato il Po marcerebbe su
Rovigo di cui s'impadronirebbe, attendendo per
inoltrarsi oltre l'Adige, di essere raggiunto dal
grosso dell'Esercito, che vi si porterebbe mediante
una marcia di fianco, utilizzando la ferrovia
dell'Emilia. Se la dimostrazione accennata non
fosse riuscita e che l'arciduca avesse opposti
gravi ostacoli al passaggio del basso Po, era<span class="pagenum"><a name="Page_193" id="Page_193">[193]</a></span>
allora Cialdini che sarebbe andato a raggiungere
La Marmora sul Mincio.</p>

<p>Fissato dal La Marmora questo piano, nella
mattina del 19 giugno, dal comando supremo
dell'Esercito fu ordinato che all'alba del domani
il 1<sup>o</sup> Corpo si avanzasse a prendere posizione
sulle alture tra Pozzolengo e Volta in
modo da poter chiudere il passo ad ogni sortita
da Peschiera sulla destra del Mincio; che il 3<sup>o</sup>
Corpo d'armata si avanzasse su Goito legandosi
a sinistra col 1<sup>o</sup> sotto Volta e a destra col 2<sup>o</sup>
per Rivalta; che il 2<sup>o</sup> Corpo si appressasse a
Mantova, senza passare il confine, ma in modo
da potere al rompere delle ostilità, impadronirsi
subito di Curtatone e minacciare Borgoforte; che
la divisione di cavalleria muovesse nella notte
per porsi tra Castiglione delle Stiviere, San Cassiano,
Guidizzolo e Medole.</p>

<p>La riserva generale d'artiglieria si collocasse
attorno a Cremona.</p>

<p>Il fronte dell'armata del Mincio era per tal
modo collocato su una distesa di 42 chilometri.</p>

<p>Disegno del comando supremo dell'Esercito
era il seguente: al mattino del 23 impadronirsi
dei passi del Mincio tra Monzambano e Goito con<span class="pagenum"><a name="Page_194" id="Page_194">[194]</a></span>
truppe del 1<sup>o</sup> e 3<sup>o</sup> Corpo, porre piede sulla sponda
sinistra e spingere la cavalleria verso l'Adige; e,
nel tempo stesso, colle truppe pel 2<sup>o</sup> Corpo impossessarsi
dei fortini avanzati di Curtatone e
Montanara dinanzi a Mantova, entrare nel Serraglio,
tagliare le comunicazioni tra quella fortezza
e Borgoforte, e assalire questa ultima posizione
dalle due sponde del Po e costringere con
un rapido fuoco di numerosa artiglieria, il presidio
alla resa o allo sgombro.</p>

<p>Nel mattino del 23 il passaggio del Mincio
fu effettuato come era stato ordinato senza contrasti
da parte degli austriaci.</p>

<p>Il 1<sup>o</sup> Corpo passò il Mincio a Monzambano
colla brigata Pisa e si ritirò al di là ed a cavallo
del fiume; la quinta divisione lo passò a Borghetto
ed occupò Valleggio; la 3<sup>a</sup> lo valicò ai
mulini di Volta ed occupò l'altipiano di Pozzuolo;
la 2<sup>a</sup> restò nella sua posizione di Pozzolengo osservando
Peschiera; una forte riserva si situò a
metà strada tra Volta e Borghetto.</p>

<p>Il 3<sup>o</sup> Corpo valicò il fiume al ponte di Goito,
alla presenza del Re.</p>

<p>Vi passarono la 7<sup>a</sup>, 16<sup>a</sup> e 9<sup>a</sup> Divisione mentre
l'8<sup>a</sup> gettava un ponte più in alto, a Ferri; le divisioni<span class="pagenum"><a name="Page_195" id="Page_195">[195]</a></span>
16<sup>a</sup> e 7<sup>a</sup> si collocarono in prima linea, fra
Belvedere e Roverbella, le altre due rimasero
in seconda linea.</p>

<p>Il 2<sup>o</sup> Corpo non passò il Mincio; ma con la
6<sup>a</sup> Divisione ed una brigata della 4<sup>a</sup> varcò la
frontiera delle Grazie ed occupò Curtatone e
Montanara; l'altra brigata della 4<sup>a</sup> Divisione fu
posta sulla destra del Po, osservando Borgoforte.</p>

<p>Le divisioni Longone e Angioletti rimasero nei
pressi di Castelluccio.</p>

<p>Tutti questi movimenti, come si disse, non
incontrarono alcuna resistenza. L'assenza di forze
austriache nella pianura avanti Verona, indusse
il generale La Marmora a ritenere che il
nemico avesse rinunziato a difendere il terreno
fra l'Adige e il Mincio, e che si sarebbe limitato
a contrastare il passo del primo fiume. Perciò
venne nel concetto di gettarsi arditamente fra le
piazze di Verona, Peschiera e Mantova, per separarle
una dall'altra, ed occupare una forte posizione
che, richiamando l'attenzione del nemico, favorisse
il passaggio del 4<sup>o</sup> Corpo d'Armata, concentrato
fra Bologna e Ferrara. In conseguenza di questo
<ins title="Note di trascrizione: Nell'originale 'presuposto'">presupposto</ins> diede gli ordini perchè il 1<sup>o</sup> Corpo
occupasse Castel Nuovo, S. Giustino e Sorra. Il<span class="pagenum"><a name="Page_196" id="Page_196">[196]</a></span>
3<sup>o</sup>, prolungando questa linea, avesse occupato
Somma-Campagna e Villafranca.</p>

<p>Ordinava infine che il 2<sup>o</sup> Corpo, passando il
Mincio a Goito, avesse occupato quel paese, Marmirolo
e Roverbella, quale riserva generale.</p>

<p>Tutti questi movimenti dovevano farsi nelle
prime ore antimeridiane del giorno 24.</p>


<hr style="width: 45%;" />

<p>Garibaldi aveva accettato con gran cuore,
che Trento, fosse l'obbiettivo delle sue operazioni;
ma v'erano altre vie per giungervi oltre quella
all'ovest del Garda. Scalare le sue truppe a Bergamo,
accennando a nord per richiamare gli
austriaci ai passi del Tonale e del Caffaro; poi
correre a gran passi al Po Cremonese, e, per
l'Emilia, al basso Po, dietro il corpo del generale
Cialdini; entrare con questo nel Veneto, sopravanzarlo,
e per la Val Sugana lanciarsi su Trento.
Questo era il piano che egli aveva in mente.
La Val Sugana era infatti la più facile per la
impresa del Trentino; ma tale disegno non combinava
colle idee del Comando Supremo ed a
questo dovette sottomettersi.</p>

<p>Il generale il 23 giugno contava di avere con
<ins title="Note di trascrizione: Nell'originale 'se'">sè</ins> seimila uomini circa, e con questi si metteva<span class="pagenum"><a name="Page_197" id="Page_197">[197]</a></span>
in marcia per la via che gli era stata tracciata,
mentre sapeva che il generale Kunn gli opponeva
una forza superiore ai 18 mila uomini.</p>

<p>Elia aspettava da tre giorni a Milano la chiamata
di Garibaldi, quando a mezzo del tenente
colonnello Francesco Cucchi dello Stato Maggiore,
riceveva l'ordine di portarsi con tutti i
suoi a Salò.</p>

<p>Ivi arrivato Elia presentava al generale i volontari
che lo accompagnavano. Questi lo informò
che suo intendimento era di affidare a lui
il comando della minuscola flottiglia del Lago
di Garda; ma Elia gli fece osservare che avendo
già il maggiore Sgarallino Andrea di Livorno,
arrivato prima, presa la consegna ed il comando
della flottiglia stessa, per ordine del Capo di Stato
Maggiore, era suo desiderio di lasciarglielo; solo
chiedeva il comando dell'unica barca cannoniera
pronta ed armata "Il Torione", se il generale
avesse risolutamente deciso di lasciarlo nella
flottiglia. Il generale pregò Elia di rimanere nella
flottiglia e gli diede il comando desiderato.</p>

<p>Questa flottiglia si componeva di cinque barche
cannoniere armate con un cannone da 24
mm. a prua, difese da un parapetto di corazza<span class="pagenum"><a name="Page_198" id="Page_198">[198]</a></span>
e da 2 da 5 1/3 mm. nei fianchi; ma quattro di
esse erano in riparazione e solo dopo alcuni giorni
furono pronte all'azione.</p>

<p>La flottiglia austriaca sul lago era composta
delle cannoniere ad elica "Speinthenfel" "Wildfang"
"Scharfschiutez" "Raufbold" "Wespe"
e "Nikoke" e dei vapori a ruote "Francesco
Giuseppe" e "Hess".</p>

<p>Il 23 il generale aveva ordinato ai volontari
che aveva sottomano, di marciare avanti e di
occupare con audaci colpi di mano il Caffaro e
Montesuello; e i garibaldini non perdettero tempo.</p>

<p>Il colonnello Spinazzi, comandante del 2<sup>o</sup> reggimento,
messosi subito in marcia si spingeva fino
ad Anfo; il maggiore Castellini faceva avanzare
il suo battaglione di bersaglieri in due colonne
di due compagnie ciascuna e da una compagnia
del 2<sup>o</sup> reggimento, per la strada di Bagolino
verso Montesuello e vi riusciva mettendo in
fuga il nemico che si ritirava. Così i nostri si
erano stabiliti sul Montesuello e sul Caffaro,
con drappelli di fianco a Bagolino da un lato
ad <ins title="Note di trascrizione: così nel testo">Hano</ins> e Monte Stino dall'altro, quando arrivava
allo Spinazzi l'ordine di retrocedere su
Lonato e Desenzano; e ciò in seguito all'ordine<span class="pagenum"><a name="Page_199" id="Page_199">[199]</a></span>
che il generale Garibaldi aveva ricevuto dal
Comando Supremo, di recarsi a proteggere l'eroica
Brescia.</p>

<hr style="width: 45%;" />


<p>Si credeva, secondo notizie avute, che a Villafranca
fosservi due squadroni di cavalleria nemica.
S. A. R. volendo sorprenderli ordinava al
Capitano di Stato Maggiore Taverna di porsi alla
testa dello squadrone d'avanguardia e di attraversare
di gran galoppo quella città, per la strada
diritta e larga che la taglia nel mezzo, e ai due
battaglioni di bersaglieri di seguirlo a passo di
corsa. Intanto la Divisione sostava a breve distanza.</p>

<p>L'avanscoperta fu eseguita con prontezza, ma
fu trovata la città sgombra di nemici.</p>

<p>Il conte Taverna spinse la ricognizione sulla
strada di Verona e Povegliano e vi scoperse le
vedette nemiche; erano Ussari Wurtemberg della
brigata Radakowschi in marcia. Avviso ne fu
dato al grosso della Divisione che già aveva
traversato Villafranca; questa spiegò subito la
brigata Parma in prima linea con due batterie
a cavallo della strada Regia e della ferrovia,
tendenti a Verona. Era tempo perchè l'attacco<span class="pagenum"><a name="Page_200" id="Page_200">[200]</a></span>
della cavalleria austriaca, si sviluppò immediato,
energico e violento.</p>

<p>Gli squadroni Usseri si slanciarono a galoppo
serrato contro lo squadrone italiano inseguendolo
fino sulle catene dei bersaglieri che coprivano
la brigata Parma; lì si arrestarono accolti
da viva fucilata, batterono in ritirata e si ridussero
presso le due brigate comandate dal
Pulz e dal Radakowschi, le quali spiegati i propri
cavalieri in battaglia, gli Ussari Imperatore
a diritta, gli Ulani di Trani a sinistra, la
batteria al centro, si lanciano contro Villafranca.</p>

<p>Gli Ulani preso il galoppo sopravanzarono
gli Ussari; oltrepassato Canova incontrarono le
fitte catene dei bersaglieri. Caricare queste ed
i sostegni fu l'affare di un momento, ma al di
là diedero di cozzo contro gli otto quadrati della
brigata Parma, appoggiati da una potente artiglieria
che vomitava mitraglia. Il principe Umberto
aveva avuto appena il tempo di gettarsi
in un quadrato del 49<sup>o</sup>, comandato dal maggiore
Ulbrich. Lo spettacolo era imponente; da una
parte una giovane fanteria, cui non intimidivano
gli <i>urrak</i> dei cavalieri lanciati a briglia sciolta,
dall'altra una brillante cavalleria che si gettava<span class="pagenum"><a name="Page_201" id="Page_201">[201]</a></span>
impavida contro quella muraglia di ferro e di
fuoco. Ma i quadrati del 49<sup>o</sup> rimasero immobili
come torri e la cavalleria austriaca vide spezzarsi
tutti i suoi sforzi contro la muraglia di
ferro della brava fanteria, superba di mostrare
il suo sangue freddo e il suo eroismo al figlio
primogenito di Vittorio Emanuele il quale, con
serenità d'animo dava l'esempio del coraggio e
della devozione al dovere.</p>

<p>Dopo inutili, ripetute cariche gli avanzi del
reggimento Trani retrocedettero laceri e malconci;
quando il Radakowschi li riannodava appena
200 risposero all'appello.</p>

<p>Al rumore delle cannonate la divisione Bixio
era accorsa a spiegarsi sulla sinistra del principe
il generale ordinava al suo capo di stato
maggiore, tenente colonnello di San Marzano di
porsi alla testa dei tre squadroni di cavalleggeri
di Saluzzo, muovere in ricognizione e portare
soccorso, occorrendo, a S. A. R. Il tenente colonnello
di San Marzano si slancia alla testa
dei suoi bravi squadroni si avventa contro la
cavalleria nemica che tentava sfondare i quadrati
della fanteria della divisione del principe
e concorre a decimarla; per questo fatto brillante<span class="pagenum"><a name="Page_202" id="Page_202">[202]</a></span>
Di San Marzano veniva decorato della
Croce di Ufficiale dell'ordine militare di Savoia.</p>

<p>Nel frattempo l'attacco da parte degli austriaci
era divenuto generale. Fino alle 4 pomeridiane
si combattè dando i nostri prova di
indomabile resistenza contro un nemico assai
superiore in numero, perchè quasi la metà delle
nostre forze, al comando del Cialdini, era rimasta
sulla destra del Po colle armi al piede.</p>

<p>Alle 5 tutto il 7<sup>o</sup> corpo austriaco appoggiato
da una brigata del 5<sup>o</sup> corpo, dopo di essersi fatto
padrone di Sommacampagna, assaliva le poche
truppe italiane per sloggiarle dalle alture di
Belvedere, che eroicamente difendevano. Ottomila
dei nostri, sebbene spossati dalle marcie e
dai lunghi combattimenti, tenevano testa a forze
tanto soverchianti nemiche che ben presto sommarono
a più di venticinquemila. I nostri non
cedevano, la lotta continuava sempre più accanita,
furiosa, con gravissime perdite da ambo
le parti. Ma nuove forze subentravano e il nemico
ingrossava, premeva sempre più, e i nostri
furono obbligati a ripiegare.</p>

<p>Il 29<sup>o</sup> reggimento e il 18<sup>o</sup> bersaglieri assaltarono
risolutamente la Mongabia e il Monte
Cricol.<span class="pagenum"><a name="Page_203" id="Page_203">[203]</a></span></p>

<p>Erano 20 compagnie sostenute dal fuoco di
otto cannoni che andavano ad assalire 25 compagnie
austriache con otto pezzi, in fortissime
posizioni. Di contro alla parte orientale del
Monte Cricol, il generale Willarey colla 5<sup>a</sup> compagnia
del 30<sup>o</sup> si avanzava tenendo alto il berretto
e gridando <i>Viva il Re</i>, quando, colpito da
tre proiettili cadde fulminato. Ma quelle alture
con tanto accanimento difese, furono dai nostri
valorosi conquistate; e le truppe della brigata
austriaca furono obbligate ad una ritirata scompigliata,
con l'abbandono di due cannoni e tre
carri di munizioni rovesciati.</p>

<p>Il Casale di Mongabia veniva occupato dal
maggiore Raiola-Pescarini con tre compagnie
del 29<sup>o</sup> reggimento.</p>

<p>Il generale Govone che era stato mandato
dal Re sulle alture di monte Torre con la brigata
Alpi, vide quanto vantaggio poteva ricavare
da questa posizione, ove aveva raccolto tutta la
sua artiglieria. Per primo scopo si prefisse di
conquistare Custoza. Fece piazzare tutte tre le
batterie coi tiri rivolti contro quel villaggio; ordinò
che il 34<sup>o</sup> bersaglieri (maggiore Pescetto)
muovesse ad aiutare i granatieri che combattevano
per riprendere quella posizione.<span class="pagenum"><a name="Page_204" id="Page_204">[204]</a></span></p>

<p>L'effetto di quel potente fuoco d'artiglieria
fu grande. Il 34<sup>o</sup> bersaglieri superò con mirabile
slancio l'erta scoscesa del poggio di Custoza,
di contro alla testa del Monte Torre, raggiunse
i valorosi della 3<sup>a</sup> Divisione, e al suono delle
trombe si slanciò insieme a quelli, entro il villaggio,
impegnando contro gli Austriaci lotta accanita.</p>

<p>In quel momento arrivava dalla parte di
Villafranca, inaspettato rinforzo, la seconda batteria
a cavallo comandata dal valoroso maggiore
Ponzio-Vaglia.</p>

<p>Giungendo sull'alto del poggio all'entrata
sud-occidentale del villaggio, la testa della batteria
urtava in un forte drappello di cavalleria
Austriaca e ussari di Baviera; il maggiore Ponzio-Vaglia
riuniti intorno a <ins title="Note di trascrizione: Nell'originale 'se'">sè</ins> i serventi dei pezzi,
cui si aggiunsero gli ufficiali della batteria, carica
furiosamente la cavalleria austriaca, la rompe,
la mette in fuga, facendone alcuni prigionieri.</p>

<p>Infine gli austriaci sono obbligati a ritirarsi
in rotta verso il Belvedere.</p>

<p>Rimasti padroni di quella posizione, bersaglieri
e granatieri impegnarono il fuoco contro i nemici
appostati in Val Busa, nel cimitero, nella<span class="pagenum"><a name="Page_205" id="Page_205">[205]</a></span>
chiesa, nel palazzo Maffei e sul poggio soprastante.</p>

<p>Il maggiore Ponzio-Vaglia ordinava al capitano
Perrone di condurre i suoi cinque pezzi in
aiuto dei combattenti nel villaggio di Custoza
contro il nemico, appostato fortemente a Belvedere.</p>

<p>Appena impadronitosi di Custoza il generale
Govone mandava avviso al generale della Rocca,
cui diceva di inviare colà altre truppe per
fronteggiare quelle assai numerosa del nemico
che sempre più ingrossava e col quale il combattimento
era seriamente impegnato.</p>

<p>Digraziatamente la 3<sup>a</sup> divisione (Brignone)
assalita da forze preponderanti, era stata costretta
ad abbandonare le importantissime <ins title="Note di trascrizione: Nell'originale 'posizione'">posizioni</ins> del
Monte della Croce e di Monte Torre. L'annunzio fu
doloroso assai pel generale <ins title="Note di trascrizione: Nell'originale 'Lamarmora'">La Marmora</ins> il quale,
vista l'importanza di esse, ordinava al generale
Cugia di affrettarsi a portare soccorso <ins title="Note di trascrizione: Nell'originale 'e'">a</ins> quella
divisione, muovendo verso le alture ed ordinava
al colonnello Ferrari, comandante del 64<sup>o</sup> fanteria,
di seguire senz'altro la mossa.</p>

<p>Intanto il generale Govone che aveva obbligato
gli austriaci ad abbandonare non solo Belvedere<span class="pagenum"><a name="Page_206" id="Page_206">[206]</a></span>
ma anche le posizioni di Monte Molimenti
e Cavalchina, ordinava alle sue brave truppe
di marciare alla conquista di quelle posizioni, che
alle 2 1/4 pom. furono in mano dei nostri.</p>

<p>20 compagnie stavano ora su quelle alture
dinanzi a Belvedere sino a Bagolino. Urgeva apparecchiarsi
a gagliarda difesa su quelle importantissime
posizioni e sopratutto coprirle di
artiglieria; ma tempo e mezzi mancavano.</p>

<p>Il generale austriaco Moroicic riceveva ordine
dell'arciduca di muovere le sue due brigate
di riserva ed impadronirsi nuovamente di
Custoza. Erano passate le 3 pom. e le nostre
truppe non avevano alcun sentore di quella
mossa che doveva dare il crollo alla battaglia.
Alle 3 1/4 ricominciava il fuoco dell'artiglieria
nemica più violento che mai.</p>

<p>Nell'udire il forte rumore della battaglia sulle
alture di Custoza il generale Bixio mandava il
suo capo di stato maggiore colonnello di San Marzano,
a chiedere al comandante del corpo se poteva
muoversi in soccorso. Anche S. A. R. Umberto
mandava a prendere ordini, e ricevevano
quello di rimaner fermi nelle loro posizioni. Infatti
il generale della Rocca interpretando gli<span class="pagenum"><a name="Page_207" id="Page_207">[207]</a></span>
ordini ricevuti dal <ins title="Note di trascrizione: Nell'originale 'Lamarmora'">La Marmora</ins> nel più stretto
senso, non si credette autorizzato ad un atto
spontaneo di vigorosa controffensiva.</p>

<p>Vedendo addensarsi rapida tanta massa d'armati
attorno a Belvedere, il generale Govone fa
scendere dal Monte Torre il 27<sup>o</sup> bersaglieri e lo
spinge contro la sinistra del nemico; ordina al
generale Bottacco di fare avanzare il 36<sup>o</sup> reggimento
sulla destra ad est di Custoza. Il combattimento
infuria; le nostre quattro batterie dal
Monte Torre, tirando a mitraglia, fanno strage
dei nemici; ma il numero di questi è stragrande
e i vuoti si riempiono in un attimo. I nostri sono
esausti di forze, e vengono meno le munizioni;
il nemico ingrossa e preme sempre più; non è
possibile resistere più a lungo, le nostre perdite
sono enormi; il maggior Fezzi cade ferito a
morte, sono feriti gravemente i tenenti Salini e
Tornaghi, il capitano Alberi è ucciso, il capitano
Serratrice e il maggiore Lavezzeri feriti. Anche
il capitano di stato maggiore Biraghi è ferito
gravemente. Gli Austriaci occupano l'altura sovrastante
a Valle Busa; i nostri, sempre combattendo,
sono costretti a scendere verso la chiesa<span class="pagenum"><a name="Page_208" id="Page_208">[208]</a></span>
e il cimitero; i due cannoni della batteria a cavallo
rimangono nelle mani del nemico.</p>

<p>Intanto il generale Moroicic aveva fatto piazzare
sulle alture di Belvedere e di Monte Molimenti
le batterie delle due sue brigate e tre altre
della riserva e, d'accordo con quelle del 9<sup>o</sup> corpo
batteva furiosamente Custoza, monte Torre e il
Monte della Croce, quindi ordinava un attacco
generale che divenne formidabile per la gran
massa degli assalitori.</p>

<p>I difensori di Custoza si sforzano di tener
fronte al nemico col fuoco e con cenni di contrattacco
sotto la tempesta dei proiettili, tramezzo
alle case che ardono e minacciano rovina.
Il colonnello Marchetti eccita i suoi a resistere;
la batteria a cavallo ha finito le munizioni; il
tenente Polloni ne protegge la ritirata. Granatieri,
bersaglieri e fanteria del 51<sup>o</sup> e del 35<sup>o</sup> combattono
furiosamente; il generale Bottaco dirige
impavido il combattimento; ma ogni più lunga
resistenza non è possibile; troppo è grande la
soverchiante forza nemica.</p>

<p>Frattanto il generale Govone ha avuto risposta
da Villafranca che nessun soccorso può
essergli mandato; la sua artiglieria è all'ultimo<span class="pagenum"><a name="Page_209" id="Page_209">[209]</a></span>
colle munizioni; il capitano Gatti, del suo seguito,
è ucciso al suo fianco, il capitano Nasi ferito
gravemente.</p>

<p>Le sue truppe non possono più reggere il
peso della battaglia divenuto enorme. Non gli
rimane un momento da perdere se vuole salvare
la sua Divisione dalla terribile conseguenza
degli attacchi di fronte e di fianco. Comanda la
ritirata su Villafranca. Manda ufficiali a fare
riordinare dietro la casa Coranini i retrocedenti
per avviarli in colonna di marcia sulla strada; i
colonnelli Cravetta e Di Salasco sono ordinati sui
fianchi della strada per agevolare e coprire la
ritirata dell'artiglieria e della fanteria.</p>

<p>Il movimento si eseguisce con tanto ordine,
quanto è possibile in simili casi, sotto il micidiale
tiro delle artiglierie situate nelle alture; e
qualche centinaio di valorosi rimasti a contatto
col nemico in Custoza e nel bosco, assicurano,
con un ultimo sforzo di difesa, la ritirata.</p>

<p>Così finisce verso le 6 pom. la battaglia di
Custoza combattuta con straordinario valore.</p>

<hr style="width: 45%;" />


<p>Mentre questo avveniva a Custoza e nelle
alture di Belvedere e di Monte Croce, il comandante<span class="pagenum"><a name="Page_210" id="Page_210">[210]</a></span>
del 7<sup>o</sup> reggimento bersaglieri, maggiore
Giolitti, segnalava la comparsa di grosse masse
di truppa nemica sulle alture di là di Val di
Staffolo. Il generale Cugia spediva avviso al Comandante
del 3<sup>o</sup> corpo della minaccia d'imminente
attacco di forze preponderanti, facendogli
presentire l'impossibilità di mantenersi in quella
posizione. Il generale Della Rocca gli mandava
ordini di ritirarsi in direzione di Villafranca.</p>

<p>Il generale Della Rocca comprendendo che
il momento finale era giunto, dava le disposizioni
per la ritirata verso il Mincio; la divisione
Bixio e la cavalleria di riserva doveano coprirla.</p>

<p>La fermezza del generale Bixio e delle sue
truppe assicurarono la ritirata del 3<sup>o</sup> Corpo di
armata ed egli stesso si affrettò poi ad occupare
Quaderni, per impedire al nemico di penetrare
tra Villafranca e Valleggio.</p>

<p>Il combattimento del 24 giugno non fu affatto
disonorevole per le truppe italiane. Il campo di
battaglia rimase in parte agli austriaci, in parte
a noi, e se noi ci ritirammo, si ritirarono essi
pure.</p>

<p>Le nostre perdite furono sensibili, ma quelle
del nemico furono maggiori. La maggior parte<span class="pagenum"><a name="Page_211" id="Page_211">[211]</a></span>
dei nostri combattenti fecero prodigi di valore,
tanto è vero che gli austriaci, persuasi che l'armata
italiana non è inferiore ad alcun altra, si
astenne dal cimentarsi a molestare e ad impedirne
la ritirata. Nove divisioni non avevano potuto
prender parte a quel combattimento; due
rimaste per ordine superiore a Villafranca;
quella comandata da S. A. Reale il principe
Umberto e l'altra comandata dal generale Bixio;
e sette divisioni con 176 cannoni rimaste sul Po,
sotto gli ordini del generale Cialdini.</p>

<p>La giornata di Custoza non ebbe la grande
importanza che, gli si volle attribuire; tanto è
vero che il 17 luglio le truppe sotto agli ordini
di Cialdini passato il Po, costringevano la guarnigione
di Borgoforte ad abbandonare quella forte
piazza per ritirarsi in Mantova.</p>


<hr style="width: 45%;" />

<p>Per i volontari comandati da Garibaldi l'ordine
di ritirarsi dalle posizioni conquistate era
stato doloroso, ma bisognava ubbidire.</p>

<p>Il generale <ins title="Note di trascrizione: Nell'originale 'senga'">senza</ins> esitare, con la sua abituale
rapidità, ordinò alle sue truppe di abbandonare
i posti occupati e con tanto valore difesi, e li
disponeva fra Brescia e Lonato.<span class="pagenum"><a name="Page_212" id="Page_212">[212]</a></span></p>

<p>Nella notte del 25 il comandante della flottiglia
ordinava ad Elia di sbarcare tutto il materiale
di guerra della sua cannoniera e di avvertire
di non lasciare a bordo palle esplodenti;
poichè dovevasi dar fuoco alla flottiglia e distruggerla.</p>

<p>Elia ubbidì quanto allo sbarco del materiale,
che poteva essere stato richiesto dal Generale
come necessario alla difesa di Brescia, ma credette
di non poter egualmente permettere si abbruciasse
la sua cannoniera. Raccomandò ai marinari
del "Torrione" di fare buona guardia e,
coll'autorità che gli dava il suo grado superiore,
ordinò ai comandanti delle altre cannoniere di
non dare esecuzione ad alcun ordine, che potesse
compromettere la salvezza del naviglio loro
affidato. Fatto ciò egli si diresse alla residenza
del Capo di Stato maggiore e, trovato il generale
Fabrizi ed il colonnello Guastalla, chiese loro quali
erano gli ordini per la flottiglia e saputili, domandò
carta bianca, ripromettendosi d'impedire che
essa cadesse in mano agli austriaci, senza che vi
fosse bisogno d'incendiarla e di distruggerla. Sua
intenzione era di adoperare il sistema, che ebbe
a riuscirgli così bene a Marsala col "Lombardo"<span class="pagenum"><a name="Page_213" id="Page_213">[213]</a></span>
di aprire all'ultimo estremo i rubinetti alle macchine
per farle affondare. Avuta tale facoltà,
mantenne una attivissima sorveglianza per non
essere sorpreso dal lato del lago, mentre il colonnello
Bruzzesi prendeva le sue precauzioni dal
lato di terra, e non essendo accaduto nulla di
straordinario, la flottiglia fu salvata con soddisfazione
grandissima del generale Garibaldi, che
alla notizia avuta della sua distruzione era andato
su tutte le furie.</p>

<p>Venuto il giorno dopo a prendere il comando
di Salò il generale Avezzana, questo con insistenza
pregava Elia di accettare il comando della
flottiglia, e sebbene a malincuore, perchè gli doleva
lo stato di quasi inazione a cui era condannato,
pur nondimeno dovette ubbidire, perchè
alle istanze del generale Avezzana vi si aggiunse
il <ins title="Note di trascrizione: Nell'originale 'comandò'">comando</ins> del generale Garibaldi, che, venuto
a bordo della cannoniera <i>Torrione</i> gli faceva elogio
per la salvata flottiglia e gli ordinava di prenderne
il comando. L'Elia non poteva rifiutarsi
e chiese ed ottenne per suo Capo di Stato maggiore
il capitano, amico suo carissimo, Alberto
Mario.</p>

<p>Ebbe poi delle segrete ed importanti missioni<span class="pagenum"><a name="Page_214" id="Page_214">[214]</a></span>
di fiducia d'ordine del generale Garibaldi e da
lui personalmente. La prima affidatagli fu quella
di recarsi in incognito ad esplorare se erano vere
alcune mosse del nemico riferite al Capo di Stato
Maggiore, e nel tempo stesso di vedere se era
fattibile impossessarsi di un vapore che gli Austriaci
avevano in costruzione a Desenzano, ciò
che fu impossibile perchè il vapore non era ancora
interamente allestito: ecco la lettera con la
quale gli dava l'incarico.</p>

<p  style="text-indent:08%">
"Caro Colonnello,</p>

<p>"Ecco le due guide di tutta confidenza. Ho
già detto loro qualche cosa. Quando crederete
voi direte il resto. La vettura sarà alla vostra
porta tra pochi minuti. Buon viaggio e felice ritorno
con più buone notizie. Il sotto Capo di
Stato Maggiore. E. Guastalla".</p>

<p>Altre missioni di Garibaldi al Ministero con
lettere e con istruzioni riservate l'Elia condusse
a termine con soddisfazione del generale.</p>

<p>Come si è già visto la battaglia del 24 non
portò conseguenze gravi come sulle prime dava
a temere.</p>

<p>Il generalissimo austriaco non si sentì abbastanza<span class="pagenum"><a name="Page_215" id="Page_215">[215]</a></span>
forte da arrischiarsi ad altri attacchi
dopo la ben contrastata vittoria (se pur vittoria
poteva chiamarsi) e, salvo qualche piccola ricognizione,
si tenne nel quadrilatero.</p>

<hr style="width: 45%;" />


<p>Il 1<sup>o</sup> luglio ricevuto il rinforzo di tre dei
cinque reggimenti che si stavano organizzando,
il generale Garibaldi, lasciato buon presidio a
Brescia ed a Lonato, disponeva il movimento in
avanti per riprendere, con nuovo sangue dei suoi, le
posizioni che gli era stato ordinato dì abbandonare.</p>

<p>Il giorno 2 di luglio il colonnello Corte ebbe
l'ordine di muovere verso Rocca d'Anfo. La sera
pernottava a Vestone ed alla mattina riprendeva
la marcia. Verso il mezzogiorno veniva avvertito
che una compagnia di bersaglieri, comandata
dal capitano Evangelisti e sotto la direzione
del capitano di Stato Maggiore Bezzi aveva ricevuto
ordine di girare attorno alla Rocca e <ins title="Note di trascrizione: Nell'originale 'xxxxx'">xxxxx</ins>di
piombare dalla cima dei monti sugli austriaci
che occupavano S. Antonio e le falde orientali
di Monte Suello.</p>

<p>Arrivata la colonna in prossimità di S. Antonio
venne attaccata dai Cacciatori austriaci,
appostati sulle falde del monte e distesi lungo<span class="pagenum"><a name="Page_216" id="Page_216">[216]</a></span>
lo stradale. Ma non per questo i nostri rallentavano
la marcia. Arrivati sulle alture vi prendevano
posizione e piazzati 4 cannoni aprivano
contro gli austriaci un fuoco così ben nutrito da
obbligarli a ritirarsi sul Monte Suello. Nel fatto
mostrarono valore e sangue freddo il tenente
colonnello Bruzzesi e il maggiore Mosto; si comportò
da valoroso il sottotenente Coralizzi che
veniva decorato al valore militare.</p>

<p>A mezzanotte dal 8 al 9 la brigata Corte si
mise in marcia per i monti del Tirolo; giunta
sull'erta del Monte Poino vi fece l'alto e furono
prese disposizioni per il combattimento.</p>

<p>Il 3<sup>o</sup> reggimento fu mandato in ricognizione
verso Storo, ove si sapeva accampato un corpo
austriaco forte di 4000 uomini.</p>

<p>Sull'albeggiare del giorno 9 una colonna di
2000 austriaci con artiglieria si mosse contro i
nostri attraverso la via che mena a Rocca d'Anfo.</p>

<p>Queste mosse vennero segnalate a Garibaldi
che montato tosto in carozza arrivò fra le file
dei volontari; egli stesso li dispose pel combattimento
mettendoli in avanzata, ben fiancheggiati
e protetti dal cannone; giunti i garibaldini a
contatto col nemico il generale ordinava senz'altro<span class="pagenum"><a name="Page_217" id="Page_217">[217]</a></span>
la carica alla baionetta che eseguita brillantemente
sbarragliava e travolgeva a <ins title="Note di trascrizione: Nell'originale 'precisitosa'">precipitosa</ins>
fuga, gli austriaci, inseguiti dai nostri fin sotto
ad Arzo.</p>

<p>Il giorno 10 gli austriaci vollero prendere la
rivincita, ma anche questa volta furono bravamente
respinti e, costretti ad abbandonare Arzo
si ritirarono su Storo.</p>

<p>Si procedeva allora dal generale Garibaldi all'espugnazione
del forte d'Ampola.</p>

<p>La notte del 18 con ardimento rarissimo un
battaglione del 9<sup>o</sup> reggimento, comandato da Menotti
Garibaldi, dopo avere marciato più ore in
silenzio e con ogni sorta di cautele occupava
Monte Burelli e Monte Giove. Colla occupazione
di quelle alture il forte d'Ampola rimaneva completamente
circondato.</p>

<p>Alle 2 pomeridiane dello stesso giorno il forte
si arrendeva senza condizioni.</p>

<p>Anche in Val Camonica ebbe luogo un fatto
d'armi molto onorevole pei pochi volontari che
vi presero <ins title="Note di trascrizione: Nell'originale 'patte'">parte</ins>.</p>

<p>Il maggiore Caldesi comandante del 1<sup>o</sup> battaglione
del 4<sup>o</sup> reggimento, aveva preso posizione
nella stretta di Incudine sopra Edolo e vi si era<span class="pagenum"><a name="Page_218" id="Page_218">[218]</a></span>
afforzato con opere di difesa campale, valendosi
di due pezzi di artiglieria del 44<sup>o</sup> battaglione di
Guardia Nazionale Mobile della legione Guicciardi
forte di circa 450 uomini, d'un drappello di doganieri
e di alcuni carabinieri.</p>

<p>Il 1<sup>o</sup> luglio giungeva a Breno il luogotenente
colonnello Cadolini cogli altri tre battaglioni del
4<sup>o</sup> reggimento e il 2<sup>o</sup> battaglione bersaglieri; e
la mattina del 2 si recava ad Incudine; visitava
le posizioni e dava altre opportune disposizioni
di difesa; ordinava un miglior collocamento dell'artiglieria
e la costruzione di un ponte nell'Oglio
per poter padroneggiare anche il versante sinistro
della Valle, prescrivendo al maggiore Caldesi
di tenere quella posizione ad ogni costo, e ad
ottenere tale effetto gli annunziava l'invio del
2<sup>o</sup> battaglione bersaglieri.</p>

<p>Predisposto ogni cosa ripartiva per Edolo onde
fare avanzare le altre sue truppe. Ma camin facendo
gli venne avviso che un corpo di 5 mila
austriaci irrompeva pel passo di Croce Domini
su Breno. Arrivato ad Edolo spediva ordine telegrafico
a Breno perchè i tre battaglioni occupassero
subito Campolare nella Valle delle Valli
di contro allo sbocco di Croce Domini, e dopo<span class="pagenum"><a name="Page_219" id="Page_219">[219]</a></span>
di aver spedito il 2<sup>o</sup> battaglione bersaglieri ad
Incudine e dato ordine al Castellini che lo comandava
di porsi alla dipendenza di Caldesi,
lasciava Edolo e alla mattina del 3 era a Campolare;
visto che nessun nemico era calato da
Croce Domini ed avendo saputo che di là del
monte eravi buon nerbo di nemici, decise di lasciare
a Campolare un battaglione, il 4<sup>o</sup>, e ricondusse
gli altri due a Breno.</p>

<p>Frattanto il maggiore Caldesi aveva collocato
il 2<sup>o</sup> bersaglieri nel Casale di Davena, a mezza
via tra Incudine e Vezza, con ordine di assicurare
la ritirata alla sua compagnia che stava
agli avamposti a Vezza e, se il nemico si fosse
avanzato con grosse forze, ritirarsi tutti alla posizione
di Incudine.</p>

<p>Nel corso della notte vi fu qualche allarme;
si disse al Caldesi che 7 mila austriaci stavano
per piombargli addosso, ed egli chiedeva per
telegrafo rinforzi al Cadolini mentre ordinava
al Malagrida di abbandonare il posto avanzato
di Vezza e di ritirarsi assieme al maggiore Castellini
su Incudine.</p>

<p>Il Malagrida ubbidì, non così il Castellini che
gli ordinava invece di rioccupare la posizione<span class="pagenum"><a name="Page_220" id="Page_220">[220]</a></span>
abbandonata; senonchè nel frattempo gli austriaci
si erano avanzati, e trovato sgombro il villaggio
di Vezza, lo avevano occupato fortemente e piazzati
in batteria i loro cannoni. Quando il Malagrida,
ubbidendo agli ordini del <ins title="Note di trascrizione: Nell'originale 'Castellino'">Castellini</ins> si presentava
avanti il villaggio, veniva accolto da
vivo fuoco nemico; non si scosse per questo il
bravo ufficiale, ma ordinò ai suoi di distendersi
in catena e di muovere arditamente avanti; intanto
sopraggiungevano i rinforzi dei bersaglieri
comandati dai capitani Adamoli e Frigerio; il
combattimento divenne allora accanitissimo; il
nemico si addensava sempre più e il Caldesi visto
che la posizione era insostenibile mandava ordini
di ritirata. Ma il prode Castellini non volle darsi
per vinto. Comandata la carica alla baionetta si
slanciò per primo; impetuoso fu l'assalto, ma una
grandine di fuoco di fucile e di mitraglia arrestava
la foga dei nostri bravi che venivano decimati.
Il prode Castellini cadeva colpito nel braccio,
nel volto e nel petto; il bravo Frigerio cadeva
egli pure colpito per non più rialzarsi. Gli
assalitori si ritrassero alquanto per riprendere
fiato; erano stanchi si, ma non iscoraggiati; si
appostarono rispondendo colpo a colpo; ma, ultimate<span class="pagenum"><a name="Page_221" id="Page_221">[221]</a></span>
le munizioni, dovettero cedere e ritirarsi
dietro ordine del capitano Oliva, che per la morte
del Castellini aveva assunto il comando. Anche il
maggiore Caldesi erasi ritirato da Incudine e si
era fermato a Cedegolo, dietro ordine del tenente
colonnello Cadolini, ove venne raggiunto dall'Oliva
coi suoi bravi che nel combattimento impari,
avevano mostrato grande valore e fermezza.</p>

<p>Il 10 luglio il tenente colonnello Bruzzesi
rafforzato dal 2<sup>o</sup> battaglione del 9<sup>o</sup> reggimento
e da una batteria del maggiore Dogliotti, cacciava
gli austriaci da Lodrone e si spingeva ad Arzo
posizione migliore.</p>

<p>Padroni del forte d'Ampola i garibaldini mossero
in avanti verso la gola, sulla sommità della
quale si trova il villaggio di Tiarno di sopra,
mentre più in basso vi è l'altro che si noma
Tiarno di sotto.</p>

<p>Avanti a quest'ultimo si apre la stretta valle
alla cui sinistra si trova Bezzecca, oltre la quale
la valle si stringe ancor più, chiudendosi da monti
e dal villaggio di Pieve al di là del quale comincia
il Lago di Ledro.</p>

<p>La mattina del 20 due compagnie del 2<sup>o</sup> reggimento,
tre del 7<sup>o</sup>, un battaglione del 6<sup>o</sup> ed il<span class="pagenum"><a name="Page_222" id="Page_222">[222]</a></span>
1<sup>o</sup> bersaglieri occupavano Tiarno di sopra; poco
dopo vi prendeva posizione pure il 9<sup>o</sup> comandato
dal colonnello Menotti Garibaldi. Il 5<sup>o</sup> reggimento
si collocava a Tiarno di Sotto, spingendo
i suoi avamposti fino a Bezzecca.</p>

<p>Era necessario impedire al <ins title="Note di trascrizione: Nell'originale 'menico'">nemico</ins> che si
trovava dietro i monti, d'avanzare per la valle
di Concei, giacchè superando Bezzecca avrebbe
tagliato fuori il 2<sup>o</sup> reggimento, respinto probabilmente
gli altri alle gole d'Ampola, e ponendosi
nelle montagne fra questa e Lardaro, avrebbe
minacciato seriamente i fianchi delle due linee
di operazione.</p>

<p>L'attacco del giorno seguente provò che tale
appunto era il progetto tattico del nemico.</p>

<p>Il generale Haug prevedendo questo disegno
piantò il suo quartier generale a Bezzecca, incaricando
Pianciani di portare a Garibaldi il suo
rapporto.</p>

<p>Il generale Garibaldi arrivava in fretta e poneva
il suo quartier generale a Tiarno e subito
ordinava che un battaglione del 5<sup>o</sup> occupasse i
villaggi della valle di Concei, e si collocasse
nelle case onde meglio respingere l'avanzarsi
del nemico. Ordinava che un altro battaglione<span class="pagenum"><a name="Page_223" id="Page_223">[223]</a></span>
prendesse buona posizione sul Tratt e sull'altura
di faccia a Bezzecca per chiudere lo sbocco
verso Pieve; gli altri due battaglioni del 5<sup>o</sup> pronti
al far del giorno per guarnire i monti a dritta
ed a sinistra della valle di Concei: queste disposizioni,
però, non furono eseguite colla prontezza
e coll'esattezza necessarie, per cui il battaglione
mandato sul monte di destra, trovata la posizione
occupata dal nemico fu sperso e molti restarono
prigionieri.</p>

<p>La giornata del 21 cominciava così con triste
preludio.</p>

<p>Gli austriaci con grosse forze comandate dallo
stesso generale Kühn si accingevano a furioso
attacco.</p>

<p>Il generale Haug comprese subito che la sua
diritta era insostenibile, sebbene vi avesse fatto
collocare dal Pianciani tutto quello che vi era
di disponibile: mandava quindi il Pianciani stesso
ad informarne Garibaldi e lo incaricava di ordinare
a Menotti di portarsi col suo 9<sup>o</sup> reggimento
rapidamente sul monte di sinistra, e che il 2<sup>o</sup>
reggimento avesse avanzato dal Pieve circa un
chilometro e mezzo in appoggio della destra. Se
questo movimento si fosse effettuato come era ordinato,<span class="pagenum"><a name="Page_224" id="Page_224">[224]</a></span>
il nemico ne sarebbe rimasto accerchiato.
Ma il 2<sup>o</sup> reggimento non si mosse e l'esito mancò.</p>

<p>Si dovette però alla fulminea esecuzione della
disposizione datagli, e al coraggio insuperabile
del colonnello Menotti Garibaldi, se la vittoria
finì per essere dei garibaldini.</p>

<p>Il colonnello Chiassi per porre riparo al tardato
movimento del 5<sup>o</sup> ed alla mancata mossa
del 2<sup>o</sup> reggimento si avventò contro il nemico
con furia <ins title="Note di trascrizione: Nell'originale 'irresistebile'">irresistibile</ins>; alla carica fulminea il
nemico s'arresta, cede ed accenna a ritirarsi in
disordine, quando nel momento decisivo l'eroico
Chiassi è colpito a morte.</p>

<p>Al vedere caduto il loro comandante i nostri
rallentano l'offesa, ondeggiano, incominciano a
dare indietro e a disordinarsi. In quel momento
giungeva sul posto il generale Garibaldi in carozza,
ed abbracciato col suo colpo d'occhio sicuro
il campo di battaglia, mandava avviso a
Menotti di scendere dall'altura col suo 9<sup>o</sup> reggimento,
per approntarsi a disperato attacco.</p>

<p>In pari tempo ordinava che si raccogliessero
gli avanzi del 5<sup>o</sup> reggimento e con quante altre
truppe può avere sotto mano, e coi bersaglieri
che avevano fatto prodigi di valore, dava le disposizioni<span class="pagenum"><a name="Page_225" id="Page_225">[225]</a></span>
per una disperata e decisiva lotta affine
di sloggiare gli austriaci.</p>

<p>Intanto questi non solo si erano resi padroni
di Bezzecca, ma, sbucati fuori dal villaggio, avevano
coronate le alture della loro artiglieria e
si preparavano ad un formidabile attacco contro
l'estrema linea garibaldina.</p>

<p>Il pericolo era gravissimo, la strada di Tiarno
era tempestata dal nemico e Garibaldi stesso veniva
fatto bersaglio ai loro colpi. Le palle guizzavano,
rimbalzavano e ravvolgevano in un
nembo di polvere la sua carrozza; uno dei cavalli
era ferito a morte, una delle guide che la
scortava (Giannini) cadde morta, altre hanno feriti
i cavalli; i suoi aiutanti volevano strapparlo
da quel posto mortale e salvare lui, se non è
possibile vincere. Ma Garibaldi aveva sul volto
la calma di Calatafimi! "Qui si vince o si muore"
e comandava, incoraggiava, spediva ordini, secondato
dagli ufficiali del suo quartiere generale,
sopratutto da Canzio, dal Miceli, dallo Stagnetti,
dal Damiani e dalle guide tra le quali l'Amadei che
in tutta quella giornata si era moltiplicato per
trovarsi sempre presente dove maggiore era il
pericolo; i carabinieri genovesi condotti dal Mosto,<span class="pagenum"><a name="Page_226" id="Page_226">[226]</a></span>
sempre primo nei replicati attacchi, seguito dai
suoi valorosi Burlando, Stallo, senza cessare di
combattere, facevano cerchio attorno al generale
per coprirlo dalla furiosa pioggia di proietti che
tempestava la posizione.</p>

<p>Intanto il maggiore Dogliotti aveva mandato
ordine che si portassero sul posto la batteria di
riserva e gli altri pezzi che si erano dovuti ritirare;
appena arrivati il generale ordina che al
galoppo vadano a piazzarsi su una posizione che
esso stesso indica, ed il maggiore eseguisce l'ordine;
in un baleno i cannoni sono a posto ed
aprono il fuoco convergente su Bezzecca. Le dieci
bocche dirette mirabilmente dal Dogliotti produssero
il loro terribile effetto. Il nemico sfolgorato
dentro Bezzecca, incalzato dal 9<sup>o</sup> reggimento
guidato da Menotti Garibaldi che fa miracoli
di valore, dal 7<sup>o</sup>, dai resti del 5<sup>o</sup> e da
quanti altri eransi ivi raccolti per ordine del generale,
incalzano furiosamente il nemico e lo
costringono a cedere, e a disperdersi. Per tanto
eroismo il colonnello Menotti Garibaldi e la bandiera
del suo 9<sup>o</sup> reggimento venivano decorati
della medaglia d'oro al valore militare.</p>

<p>Ma nulla valeva finchè Bezzecca non era
presa. Questo il Duce voleva e quanti sono intorno<span class="pagenum"><a name="Page_227" id="Page_227">[227]</a></span>
a lui lo comprendono e più che altri, Menotti,
Canzio, Missori, Mosto, Damiani, Cariolato, Guerzoni,
Bedischini, Miceli, Stagnetti, Amadei, Politi,
Tosi, Ficola, Stangolini, Proia, Buratti, Dubois,
Bonacci, Gattoni, Popovich, Nani, Lizzani, Giorgi,
Fallani, Gatti, Giammarioli, Luperi, Galletti, Restivo
ed altri, che formano una falange votata alla
vittoria od alla morte; di questa falange si pone
alla testa Ricciotti Garibaldi che fa da prode le
sue prime armi; il bravo giovanetto degno figlio
del padre, afferra la bandiera del 9<sup>o</sup> reggimento comandato
dall'eroico suo fratello Menotti, e con questa
in pugno, mentre i cannoni del Dogliotti mandano
in fiamme Bezzecca, a testa bassa, lui e tutti i
valorosi che si erano stretti attorno al generale,
a passo di carica, si slanciano sul villaggio e con
lotta terribile, corpo a corpo rompono, sgominano
gli austriaci, li mettono in fuga precipitosa e li
inseguono colla punta della baionetta alle reni
fin al di là di Lesumo.</p>

<p>Così la vittoria, con tanto accanimento contrastata
fu violentemente strappata su tutta la
linea.</p>

<hr style="width: 45%;" />


<p>Il 5 luglio, il generale portava il suo quartiere
Generale da Rocca d'Anfo a Bagolino.<span class="pagenum"><a name="Page_228" id="Page_228">[228]</a></span></p>

<p>Il 7 luglio i garibaldini respingevano una
forte ricognizione della brigata Thoun, che si
era spinta fino a Lodrone, e tre giorni dopo ributtavano
brillantemente un secondo attacco di
quella brigata, e sotto gli occhi di Garibaldi, la
mettevano in fuga.</p>

<p>Intanto la flottiglia del Lago di Garda non
stava inoperosa.</p>

<p>La flottiglia austriaca, che poteva considerarsi
padrona assoluta del lago perchè molto poderosa,
tenevasi tra Bardolino e Garda alla punta
di S. Vigilio sotto la protezione di quei forti.
Elia con la sua cannoniera "Torrione" si portava
a molestarla sotto il tiro dei forti, prendendola
a bersaglio col suo cannone, ritirandosi
quando vedeva che le navi austriache abbandonavano
le àncore per inseguirlo, tenendo avanti
il nemico diritta la prua corazzata, ordinando
macchina indietro a poco a poco, con la lusinga
di poterle attirare sotto i forti di Salò. Tentativi
vani!</p>

<p>Il 15 di luglio si addivenne alla formazione
regolare delle brigate, come alla proposta del
generale Garibaldi portata al Ministero dal colonnello
Elia.<span class="pagenum"><a name="Page_229" id="Page_229">[229]</a></span></p>

<p>Vennero formate così:</p>

<div class="center">
<table border="0" cellpadding="4" cellspacing="0" summary="" style="width:400px">
<tr><td class="w05l">&nbsp;</td><td  class="w20r"></td><td class="w20l"></td><td class="w20r">&nbsp;</td><td class="w20r">&nbsp;</td><td class="w20r">&nbsp;</td></tr>
<tr><td>1<sup>a</sup></td><td>Brigata</td><td class="tdl">2<sup>o</sup> e 7<sup>o</sup></td><td class="tdc">reggim.</td><td class="tdc">magg. gen.</td><td class="tdc">Haug</td></tr>
<tr><td>2<sup>a</sup></td><td>"</td><td class="tdl">4<sup>o</sup> e 10<sup>o</sup> </td><td class="tdc">"</td><td class="tdc">"</td><td class="tdc">Pichi</td></tr>
<tr><td>3<sup>a</sup></td><td>"</td><td class="tdl">5<sup>o</sup> e 9<sup>o</sup></td><td class="tdc">"</td><td class="tdc">"</td><td class="tdc">Orsini</td></tr>
<tr><td>4<sup>a</sup></td><td>"</td><td class="tdl">1<sup>o</sup> e 3<sup>o</sup></td><td class="tdc">colonn.</td><td class="tdc">brigad.</td><td class="tdc">Corte</td></tr>
<tr><td>5<sup>a</sup></td><td>"</td><td class="tdl">6<sup>o</sup> e 8<sup>o</sup></td><td class="tdc">"</td><td class="tdc">"</td><td class="tdc">Nicotera</td></tr>

</table></div>


<p>Al comando di Salò il ten. gen. Avvezzana.</p>

<p>Capo di Stato maggiore Augusto Vacchi.</p>

<p>Fu ordinato che l'8<sup>o</sup> reggimento movesse da
Vestone per raggiungere a Condino il 6<sup>o</sup> col
quale doveva formare brigata.</p>

<p>Nella stessa mattina del 15 il brigadiere Nicotera
aveva occupato Condino col 6<sup>o</sup> reggimento
e l'8<sup>a</sup> batteria del 5<sup>o</sup> reggimento d'artiglieria
(capitano Afan di Rivera). Nella giornata ricevette
l'ordine di portarsi a Cimego; per cui il
luogotenente colonnello Sprovieri muoveva a
quella volta da Condino col 3<sup>o</sup> e 4<sup>o</sup> battaglione
del 6<sup>o</sup> reggimento e una sezione dell'8<sup>a</sup> batteria.</p>

<p>Il brigadiere Nicotera avevagli ordinato di
porre un battaglione a Cimego e coll'altro occupare
le alture che signoreggiano il ponte sul
Chiese e farvi piazzare i cannoni.</p>

<p>Si aveva notizia che a Cimego non vi erano<span class="pagenum"><a name="Page_230" id="Page_230">[230]</a></span>
austriaci, ma passato appena lo sbocco della
valle Averta, verso le 10, la colonna Sprovieri
fu ad un tratto investita da fucilate dalle alture
soprastanti che ferivano alcuni senza che si potessero
scoprire i feritori; fu continuata la marcia
e nella notte lo Sprovieri giungeva a Cimego
ove riuniva il suo piccolo corpo in ordine ristretto.</p>

<p>All'alba del 16 il brigadiere Nicotera mosse
da Condino col rimanente della colonna. Nella
stessa ora gli austriaci con grandi forze movevano
ad assaltare le nostre posizioni avanzate
da tre parti convergenti, da Cologna, da Val di
Daone, da Pieve per Tiarno e Monte Giove verso
Condino, coll'intendimento di attorniare i nostri
e distruggerli.</p>

<p>Erano le ore 8 ant. quando cominciò il combattimento.
Il brigadiere Nicotera aveva ordinato
al 4<sup>o</sup> battaglione di slanciarsi ad occupare
le alture di la del Chiese; prima però che il battaglione
giungesse al ponte, l'artiglieria nemica
cominciò a fulminarlo e una grossa colonna di
austriaci si distendeva di corsa sulle alture di
faccia al ponte ed al villaggio di Cimego.</p>

<p>Il maggiore Lombardo comandante il 1<sup>o</sup> battaglione<span class="pagenum"><a name="Page_231" id="Page_231">[231]</a></span>
del 6<sup>o</sup> reggimento, destinato alla riserva,
visto il pericolo che correva il 4<sup>o</sup>, corre di moto
proprio al 3<sup>o</sup> battaglione che stava allo sbocco
del villaggio e gridando "avanti" trasse seco
i volontari e primo si lanciò sul ponte ove cadde
fulminato. Una palla gli aveva traversato il
cuore.</p>

<p>Il Nicotera volle ad ogni costo allontanare il
nemico da quelle alture; a questo scopo ordinava
al 4<sup>o</sup> battaglione di scacciarnelo. Si mise
alla testa del battaglione il valoroso tenente colonnello
Pais-Serra, il quale ordinava si attraversasse
il fiume a guado e con grande ardimento,
i bravi si slanciano sulle alture sotto il fuoco
micidiale del nemico.</p>

<p>I garibaldini fecero sforzi eroici per snidare
il nemico dall'elevata posizione, ma dovettero
cedere a forze tanto prevalenti e sempre combattendo
ritirarsi protetti dall'artiglieria.</p>

<p>Intanto altre masse austriache venivano ad
assalire le alture di Narone, per battere la nostra
sinistra; il capitano Bennici sostenne con
grande valore il combattimento sulla vetta del
Narone, ma visto il pericolo di essere avviluppato
da forze tanto superiori, dovette ritirarsi<span class="pagenum"><a name="Page_232" id="Page_232">[232]</a></span>
colla sua compagnia volante e la 3<sup>a</sup> compagnia
bersaglieri. Il colonnello Guastalla e il maggiore
Lobbia dello Stato maggiore, che assistevano al
combattimento, visto il pericolo che correvano
le compagnie distaccate sulla sponda sinistra del
Chiese ordinarono un cambiamento di fronte a
destra indietro sempre combattendo. Il generale
Garibaldi accorso in vettura mandava un battaglione
del 9<sup>o</sup> reggimento ad occupare Condino
ed ordinava all'artiglieria di piazzarsi dinnanzi
al villaggio a mezza costa delle alture di Brione;
il fuoco di 10 pezzi trattenne il centro e la sinistra
degli austriaci. Intanto i generali Garibaldi
e Fabrizi provvedevano alla riscossa, e con forze
combinate e con grande valore, cacciavano gli
austriaci da quelle alture e li mettevano in fuga
tale, che più non si arrestarono.</p>

<p>Ormai Garibaldi non temeva più ostacoli, e
con le sue mosse progrediva sempre per raggiungere
l'obbiettivo dell'azione affidatagli; l'occupazione
del Trentino; per cui serrava d'appresso
Riva, portava il suo quartier generale a
Cologna e incominciava l'investimento di Lardaro.</p>

<p>Padrone delle due valli principali, che <span class="pagenum"><a name="Page_233" id="Page_233">[233]</a></span><ins title="Note di trascrizione: Nell'originale 'dal dal'">dal</ins>
Garda salivano a Trento, era ormai libero
di spiegare tutte le sue forze e di marciare in
battaglia contro un nemico, che aveva esperimentato
il valore garibaldino. Intanto Medici alla
testa di una forte colonna di truppe regolari, si
era avanzato vittoriosamente sino a Levico ed a
Perzine, per cui la vittoria finale e la presa di
Trento era ormai sicura.</p>

<p>Senonchè il mattino del 25 luglio, quando
tutto era pronto pel bombardamento di Lardaro
giungeva l'annunzio della sospensione delle ostilità,
preludio della pace.</p>

<p>Il 10 di agosto Garibaldi riceveva dal generale
La Marmora il seguente telegramma:</p>

<p>"Considerazioni politiche esigono imperiosamente
la conclusione dell'armistizio pel quale si
richiede, che tutte le nostre forze si ritirino dal
Tirolo.</p>

<p>"D'ordine del Re".</p>

<p>Quale scossa abbia provato in quel momento
il cuore dell'Eroe e dei suoi compagni si può
indovinare. Il Trentino perduto, Trieste abbandonata!
Ma Garibaldi non tradì neppure con un
segno la tempesta che aveva nel cuore, e rispose
egli stesso al La Marmora: "Obbedisco".<span class="pagenum"><a name="Page_234" id="Page_234">[234]</a></span></p>

<p>La campagna per la liberazione del Veneto
era finita ed i garibaldini si accingevano a ritornare
alle loro case.</p>

<p>Anche la flottiglia del Lago di Garda si scioglieva.
Essa, sebbene in condizioni immensamente
inferiore alle forze austriache del Lago,
seppe compiere il proprio dovere durante la
campagna, e se avesse avuto alcuni altri giorni
di tempo e ricevuto dal Ministero i cannoni richiesti
per armare una zattera ormai a termine
di costruzione, avrebbe certo messo tutto l'impegno
per vincere la flottiglia nemica e per
rendersi padrona del Lago.</p>

<p>Che non mancò al suo dovere lo dicono i
due ordini del giorno seguenti del generale Garibaldi
e del generale Avezzana comandante divisionale
di Salò:</p>

<p class="center">
ORDINE DEL GIORNO</p>

<p class="center">
mandato al generale Avezzana</p>

<p class="center">
Comandante divisionale a Salò</p>

<p  style="text-indent:08%">
Generale,</p>

<p>"Porgete una parola di lode ben meritata
in nome della Patria e del Re ai prodi della
nostra flottiglia; essi hanno ben meritato col loro<span class="pagenum"><a name="Page_235" id="Page_235">[235]</a></span>
esempio; e sotto il comando di voi, valoroso
veterano dell'indipendenza della patria, vedremo
presto il Garda libero dalla dominazione straniera.</p>

<p  style="text-indent:08%">
Salò, 10 agosto.</p>

<p  style="text-indent:60%">
<i>G. Garibaldi</i>.</p>

<p>Ecco l'ordine del giorno col quale il generale
Avezzana, già Ministro della Repubblica Romana
nel 1849, dava commiato agli equipaggi della
flottiglia.</p>

<p class="center">
ORDINE DEL GIORNO</p>

<p>"Gli equipaggi dei volontari che rimasero
fino ad oggi a bordo della flottiglia italiana nel
lago di Garda, hanno ben meritato della patria.
Coraggio nello sfidare il nemico superiore nel
naviglio, in macchine da guerra, superiore in
uomini. Virtù ed abnegazione negli ufficiali che
servirono come semplici militi. Ordine, nettezza
nelle Piro-Cannoniere, che il generale Garibaldi
affidò alle loro cure.</p>

<p>"Fino al 12 luglio esse furono tre dinanzi
al nemico, poi quattro ed in ultimo cinque. Lo
affrontarono arditamente nelle sue acque sotto
il fuoco delle batterie di terra e gli procacciarono<span class="pagenum"><a name="Page_236" id="Page_236">[236]</a></span>
uccisioni e danni. Qui, dove erano i pochi
ma valorosi uomini, il nemico non osò mai venire.
Unico vanto lo avere bombardato la inoffensiva
città di Gargnano e rubato il "<i>Benaco</i>"
a quindici miglia dalla flottiglia, che non poteva
difendere l'inerme piroscafo mercantile.</p>

<p>"Io ricorderò sempre con militare orgoglio
lo avere avuto ai miei ordini il personale degli
equipaggi volontari in questa guerra del 1866,
forse l'ultima della mia vita.</p>

<p>"S'abbiano tutti gli ufficiali e militi le mie
sentite azioni di grazia.</p>

<p  style="text-indent:08%">
Salò, 21 settembre 1866.</p>

<p  style="text-indent:50%">
Il luogotenente generale</p>

<p  style="text-indent:60%">
<i>G. Avezzana</i>"</p>

<p>All'ordine del giorno, il generale Avezzana
faceva seguire questa lettera, diretta ad Elia:</p>

<p  style="text-indent:08%">
Al Colonnello A. Elia</p>

<p  style="text-indent:08%">
Comandante la flottiglia sul Lago di Garda.</p>

<p>Chi scrive è rimasto sommamente soddisfatto
del modo come la S. V. ha disimpegnato il suo
compito nel comando delle forze galleggianti
sul lago di Garda. Ed aggiunge in verità come
V. S. sendo comandante la cannoniera "<i>Torrione</i>"<span class="pagenum"><a name="Page_237" id="Page_237">[237]</a></span>
nella calamitosa notte del 26 giugno
salvasse risolutamente la sua nave e le altre
da prossima rovina, opponendosi ad ordini stati
verbalmente impartiti da chi allora comandava
la flottiglia. E di poi, insignito da chi scrive e
poi confermato dal generale Garibaldi nel comando
supremo, s'ebbe in codesto incarico l'elogio
palese del salvato naviglio.</p>

<p>Lo scrivente, nell'attestare siffatte verità, offre
alla S. V. i sentimenti della sua stima e
devozione.</p>

<p>Salò, li 24 settembre 1866.</p>

<p  style="text-indent:50%">
Il luogotenente generale</p>

<p  style="text-indent:50%">
comandante <ins title="Note di trascrizione: Nell'originale 'divisonale'">divisionale</ins></p>

<p  style="text-indent:60%">
<i>G. Avezzana</i></p>

<p>Infine il 28 settembre l'Elia faceva la consegna
della flottiglia.</p>

<p  style="text-indent:50%">
Salò, li 28 settembre 1866.</p>

<p>Il sottoscritto, incaricato dal Ministero di
Marina di ricevere la flottiglia sul Lago di Garda
affidata provvisoriamente al Corpo dei Volontari
italiani, dichiara di aver ricevuto il materiale
galleggiante della flottiglia dal colonnello dei
Volontari sig. cav. Augusto Elia, presente il generale<span class="pagenum"><a name="Page_238" id="Page_238">[238]</a></span>
Avezzana e che ha trovato le cannoniere
in ordine e pulizia.</p>

<p  style="text-indent:60%">
Il comandante</p>

<p  style="text-indent:55%">
<i>Napoleone Canevaro</i></p>

<p>Gli ufficiali suoi compagni d'armi nella flottiglia;
vollero dare al loro comandante il seguente
attestato di affetto:</p>

<p  style="text-indent:08%">
Al colonnello Augusto Elia</p>

<p  style="text-indent:08%">
gli ufficiali della Marina Volontaria.</p>

<p>"Radunati oggi per stringerci tutti uniti la
mano, permettete, o colonnello, che prima di
separarci da voi v'indirizziamo una parola di
addio.</p>

<p>"Non è la serva parola di chi adula o di
chi esprime un affetto bugiardo, ma è la libera
espressione di quanti amareggiati dalle memorie
del passato, si confortano nella speranza di un
migliore avvenire.</p>

<p>"Dimentichiamo intanto per carità di patria
le umiliazioni sofferte sugli insanguinati campi
di battaglia e nelle ingemmate aule della diplomazia,
e che ci perdonino questo supremo sacrifizio
i martiri invendicati di Custoza, di Tiarno
e di Lissa!<span class="pagenum"><a name="Page_239" id="Page_239">[239]</a></span></p>

<p>"E noi pure confinati da tre mesi in questa
riva, dove l'Eroe del popolo ci destinava a
gloriosi avvenimenti, dimentichiamo l'ingrata
inazione a cui ci si volle costretti, sfruttando
tanta parte di entusiasmo e di generosi propositi.</p>

<p>"Colonnello! Se il sangue delle battaglie
non ha battezzato la nostra camicia, voi ed i
vostri bravi compagni, sul cui petto brilla la
medaglia dei Mille, potrete francamente attestare,
come inferiori di numero, di forze e nel
difetto di tutto, sapemmo cimentare più volte
un nemico, che pur troppo insegnava a chi ci
governa come si appresta una guerra, mai a
noi come si combatte, e si va incontro alla
morte.</p>

<p>"Gli avvenimenti del 1866, non saranno
però d'inutile peso nella bilancia dei nostri destini,
perchè la democrazia rifulse di una luce
più bella sulle alture di Custoza, fra le moschetterie
del Tirolo, e in mezzo alle vampe della
eroica Palestro!</p>

<p>"Questo è il nostro conforto, Colonnello, e
quando tornati alle nostre case deporremo l'incruenta
camicia rossa, giuriamo di vestirla quel
giorno, in cui il popolo armato insanguinerà<span class="pagenum"><a name="Page_240" id="Page_240">[240]</a></span>
nuovamente le vette del Tirolo, e le coste di
Istria, perchè qualunque straniero sappia, che
quel tremendo confine è il confine dell'Italia,
indipendente e libera!</p>

<p  style="text-indent:08%">
Salò, 21 settembre 1866.</p>

<p><i>Mario Alberto, Burattini Carlo, Gagliardi Guglielmo,
Bandini Temistocle, Bradicich Giuseppe,
Viggiani Pompeo, Pegoraro Giuseppe, Martini Narciso,
Pedani Tito, Stramazzoni Cesare, Brenno
Bandini, Pacetti Luigi, Silvestrini Pasquale, Schiaffino
Prospero, Bandini Costantino, Baracchini Andrea,
Venzi Cesare, Barbieri Alessandro, Ghiglioni
Lorenzo, Bocci Marino, Berardi Colombo, Camin
Gaetano, Romani Giovanni, Negrini Mariano</i>.</p>


<hr style="width: 45%;" />

<p>Intanto che questi fatti si svolgevano in terra
un avvenimento dei più dolorosi avveniva nel
mare Adriatico.</p>

<p>I migliori ufficiali della marina da guerra
invocavano come loro Duce supremo il Galli
della Mantica, uomo di grande capacità, e di
straordinaria energia, ritenuto una vera tempra
d'acciaio, capace di ogni eroismo. Fu invece
preferito il conte Carlo Pellion di Persano, che<span class="pagenum"><a name="Page_241" id="Page_241">[241]</a></span>
già poteva dirsi vecchio, perchè aveva oltrepassata
l'età di 60 anni.</p>

<p>Contro il Persano l'Austria seppe opporre
un terribile avversario&mdash;Guglielmo Tegetthoff
di quarant'anni appena di età; e fu scelto proprio
lui, sebbene fosse il più giovine degli ammiragli,
perchè lo si sapeva pieno di ardire e
dì un coraggio quasi temerario.</p>

<p>La flotta italiana dopo il 24 giugno per la
sua potenza era la dominatrice del mare Adriatico;
e quella austriaca si teneva rinchiusa in
Pola. Vi era tutto da tentare&mdash;tutto da sperare.</p>

<p>Fu decisa l'occupazione di Lissa, considerata
la Gibilterra dell'Adriatico; e il 18 luglio alle
11 antimeridiane la nostra flotta prendeva posizione
dirimpetto all'isola.</p>

<p>Una ricognizione fatta dal D'Amico, capo di
stato maggiore del Persano, coll'esploratore
"Messaggero" riferiva che la guarnigione dell'Isola
era di 2500 uomini provveduta di tutto.</p>

<p>Deciso l'attacco, la flotta venne divisa in
tre squadre; una comandata dal vice ammiraglio
Vacca doveva attaccare Comisa, difesa da
due batterie, e da una casamatta; l'altra sotto
gli ordini del vice ammiraglio Albini doveva<span class="pagenum"><a name="Page_242" id="Page_242">[242]</a></span>
eseguire uno sbarco nel porto di Manego difeso
da due batterie; la terza, comandata dal Persano
doveva forzare il porto di S. Giorgio difeso
da quattro forti e da due batterie.</p>

<p>Alle 11 1/2 del 19 incominciò il fuoco e senza
interruzione durò fino alle 7 1/2 pomeridiane;
alle 2 saltava in aria una polveriera nemica;
alle 3 1/2 ne scoppiava una seconda e andava
all'aria la Torre del Forte e la bandiera che vi
era inalberata; alle 5 tutti i forti di S. Giorgio
erano demoliti ed i cannoni, ad eccezione di
due situati nell'elevata posizione del telegrafo,
erano smontati e ridotti al silenzio; l'intrepidezza,
il valore degli equipaggi è impossibile descrivere,
sebbene a bordo non pochi fossero i feriti
e parecchi i morti.</p>

<p>La presa di Lissa era assicurata; ma fu malauguratamente
rimandata all'indomani, perchè
si ebbe notizia che l'Albini non aveva potuto
eseguire lo sbarco.</p>

<p>Alle ore 9 del giorno 20 l'avviso "Esploratore"
segnalava la squadra nemica in vista.
L'ammiraglio Persano avrebbe dovuto senz'altro
assegnare a ciascuna delle navi sotto al suo
comando il proprio posto di combattimento, e<span class="pagenum"><a name="Page_243" id="Page_243">[243]</a></span>
dare ad esse gli ordini della parte che avrebbe
dovuto prendere per ribattere vittoriosamente
l'attacco; invece l'ammiraglio Persano alle ore
9 1/2 abbandonava la nave di comando "Re
d'Italia" per imbarcare sulla corazzata "Affondatore"
accompagnato dal capo di stato
maggiore e da due suoi aiutanti di bandiera.</p>

<p>L'onorevole deputato Pier Carlo Boggio che
era nella nave ammiraglia "Re d'Italia" quale
amatore e come storiografo, all'invito che gli fece
il Persano, si rifiutò di seguirlo perchè ebbe
subito la percezione che coll'abbandono della
nave ammiraglia nel supremo momento del
combattimento, si commetteva non solo un gravissimo
errore, ma un vero atto colpevole da
essere paragonato alla fuga davanti al nemico.</p>

<p>Intanto la squadra austriaca arrivava a
grande velocità in linea su due file, ma formata
in formidabile cuneo, col proposito di spazzare,
rompere ed affondare tutte quelle navi
che avrebbe incontrato sulla sua via; in testa
a tutte era la nave ammiraglia "Carlo Max".</p>

<p>Il primo e maggiore impeto fu portato dal
nemico sulla R. nave ammiraglia "Re d'Italia"&mdash;e
si capisce!&mdash;L'ammiraglio Tegetthoff riteneva<span class="pagenum"><a name="Page_244" id="Page_244">[244]</a></span>
che su quella nave stesse il comandante in
capo della flotta italiana, e le muoveva arditamente
contro. Era un duello tra le due navi di
comando&mdash;e quello dei due che ne fosse riuscito
vincitore avrebbe deciso della vittoria della
sua squadra!</p>

<p>Il "Re d'Italia" assalito da poppa, nei fianchi,
da prua ebbe spezzato subito il timone per
cui rimase senza governo; nella critica e fatale
posizione, il comandante Foa di Bruno, uomo
dei più valorosi, gli ufficiali sotto ai suoi ordini,
gli equipaggi, i cannonieri tutti al loro posto
impavidi, rispondevano agli assalitori con bordate,
con tiri di cannone, con le carabine&mdash;quando&mdash;la
nave ammiraglia austriaca "Max"
le fu sopra a tutta forza di macchina e l'investiva
con urto tremendo; con orribile scroscio
lo sperone ferrato squarciatole il fianco, le apriva
un'enorme breccia sotto la linea d'acqua&mdash;e
il "Re d'Italia" la bella nave ammiraglia
colla bandiera a riva spiegata al vento,
sempre eroicamente combattendo s'inclinò&mdash;e
fra le grida di viva l'Italia da parte del suo
equipaggio, e col capo reverentemente scoperto
di quello austriaco&mdash;sprofondava nell'abisso<span class="pagenum"><a name="Page_245" id="Page_245">[245]</a></span>
del mare trascinando nei vortici 700 eroi; primi
fra tutti, l'Emilio Foa di Bruno comandante
in prima, il deputato Pier Carlo Boggio, il marchese
di Malaspina comandante in seconda, il
cav. Del Santo sotto capo di stato maggiore, i
tenenti Gualterio Enrico, Casanova Giuseppe,
Bossano Alfredo, Bozzetto Michele ed Isola Carlo
sottotenenti, Olivieri Giuseppe, Palermo Salvatore,
Orsini Torello, il conte Fazioli, guardie
marine, Verde cav. Luigi medico di bordo; ed
il pittore Ippolito Ciaffi. Pochissimi furono i salvati
e fra questi il bravo tenente Candiani.</p>

<p>Affondata la creduta nave ammiraglia le
corazzate austriache assalgono le navi Italiane
"Ancona" la "Palestro" la "San Martino"
ed altre: il "Kaiser" si slanciava contro il
"Re di Portogallo" ma ne esciva malconcio
assai, messo fuori di combattimento ed in fuga,
mercé l'abilità e la bravura del comandante
Riboty. Nella mischia la "Palestro" venne
colpita da granate nella parte non corazzata
cagionandole forti avarie.</p>

<p>Sviluppatosi l'incendio il bravo comandante
Cappellini fa di tutto per domarlo; ma inutili
sforzi! Visto che ogni salvezza della corazzata<span class="pagenum"><a name="Page_246" id="Page_246">[246]</a></span>
è ormai impossibile due piroscafi dell'armata
italiana "l'Indipendente" ed il "Governolo"
sfidando ogni più grave rischio si accostano
alla Palestro offrendo salvezza.</p>

<p>L'eroico comandante&mdash;chiama a raccolta
i compagni&mdash;fa ad essi nota l'inevitabile catastrofe&mdash;quindi
dice: "Chi vuole salvarsi si
salvi" Unanime un grido risponde "faremo
quello che il comandante sarà per fare" al
che il Cappellini risponde "io non abbandono
il mio posto" e allora gli eroi tutti a rispondere
"vogliamo seguire la tua sorte".</p>

<p>Udita questa commovente decisione il comandante
ordina sia alzato il gran pavese. I
marinai salgono a riva sugli alberi, sui pennoni,
intuonano i canti della Nazione.&mdash;Un orrendo
scoppio&mdash;un ultimo, immenso grido si eleva
al cielo "Viva l'Italia viva il Re" e in una
nube di fiamme sono tutti avvolti&mdash;e i martiri
della patria sprofondano nei vortici del mare.</p>

<p>Nel combattimento tutti fecero il loro dovere,
gli eroismi di Foa di Bruno e del Cappellini
sono immortali; va anche segnalato il valore
dei Riboty, degli Acton, dei Del Carretto, dei
Del Santo, e l'abnegazione il patriottismo, le<span class="pagenum"><a name="Page_247" id="Page_247">[247]</a></span>
virtù militari di tutti gli ufficiali della flotta e
degli equipaggi.</p>

<p>Ma a che giova il valore, e a che vale l'eroismo
se manca il duce che sappia condurre alla
pugna ed alla vittoria?</p>

<p>Il Persano commise due errori gravissimi:
il primo di avere abbandonato la nave ammiraglia
pochi momenti prima del combattimento.
Egli avrebbe dovuto scegliere fin dall'inizio
della campagna come nave ammiraglia l'"Affondatore"
se la credeva atta a meglio servirlo
nel suo piano di battaglia; il secondo è, che
egli non seppe adottare un ordine di battaglia
rispondente a quello col quale la parte nemica
veniva ad investirlo. Colla sua squadra il Persano
doveva ordinarsi in due linee ed in forma
d'imbuto; lasciare che le navi nemiche entrassero
nell'imbuto e quindi assalirle prima a
colpi di cannone, a bordate e poi investendole
a colpi di sperone.</p>

<p>L'"Affondatore" doveva tenersi sopravento
onde potere dominare, dirigere l'azione; ed impegnato
il combattimento valersi della velocità
della sua nave e delle sue qualità offensive,
correre addosso al "Max" nave ammiraglia<span class="pagenum"><a name="Page_248" id="Page_248">[248]</a></span>
austriaca, investirla a tutta forza col tagliente
suo sprone e colarla a fondo. Così avrebbe certamente
manovrato Galli della Mantica. Invece
come fu utilizzata questa nave, la più potente
del tempo?</p>

<p>L'Affondatore (comandante Martini), mentre
le nostre navi "Re d'Italia" "Re di Portogallo"
"Ancona" "Palestro" e le altre si
trovavano alle prese col nemico e facevano con
tanto eroismo il loro dovere, traversata la
linea delle corazzate italiane volgeva la prua
contro il lato destro del "Kaiser" manovrando
per investirlo col suo formidabile rostro. Già
il luogotenente Chinca dalla <ins title="Note di trascrizione: Nell'originale 'tolta'">tolda</ins> della nave
manda il grido "pancia a terra" affinchè il
potente urto <i>imminente</i> non faccia trabalzare
gli uomini dell'equipaggio; già l'ultima ora è
suonata per quel bel tipo delle antiche armate
navali, quando ad un tratto, l'"Affondatore"
per ordine imperioso dell'ammiraglio Persano
comandante le forze navali italiane, piega bruscamente
a destra e si allontana dal Kaiser e
dal combattimento. Quante lacrime di vergogna
e di dolore si saranno versate da quei bravi
che formavano l'equipaggio della potente nave!
Quanti di quei bravi si saranno morse le dita!<span class="pagenum"><a name="Page_249" id="Page_249">[249]</a></span></p>


<hr style="width: 45%;" />

<p>L'orgoglio italiano nell'anno 1866 ebbe a patire
ben dolorose delusioni.</p>

<p>L'infelice giornata di Custoza che non fu
priva di gloria per i nostri combattenti; la terribile
catastrofe di Lissa; recavano profondo
dolore nel cuore della nazione. E, per di più
la Venezia, uno degli obbiettivi del patriottismo
italiano, per sfogo di dispetto e di orgoglio
dell'imperatore d'Austria, era data allo
imperatore Napoleone dalle cui mani doveva riceverla
il Re d'Italia!</p>

<p>Nella notte del 4 al 5 luglio il Re Vittorio
Emanuele aveva ricevuto il seguente telegramma:</p>

<p  style="text-indent:08%">
A S. M. il Re d'Italia</p>

<p  style="text-indent:60%">
Parigi, 5 luglio</p>

<p>"Sire: L'imperatore d'Austria entrando nelle
idee espresse nella mia lettera al sig. Drouyn
De Lhuys, mi cede la Venezia, dichiarandosi
pronto ad accettare una mediazione per ristabilire
la pace.</p>

<p>L'esercito italiano ha avuto occasione di mostrare
il suo valore. Un maggiore spargimento
di sangue è dunque inutile e l'Italia può raggiungere<span class="pagenum"><a name="Page_250" id="Page_250">[250]</a></span>
onorevolmente lo scopo cui aspira mediante
un accomodamento con me, su cui sarà
facile intenderci. Scrivo a S. M. il Re di Prussia
per fargli conoscere questo stato di cose e
proporgli per la Germania come lo faccio a V.
M. per l'Italia, la conclusione d'un armistizio
come preliminare alle trattative di pace.</p>

<p  style="text-indent:60%">
<i>Napoleone</i>"</p>

<p>Questo gravissimo annunzio, pochi giorni
dopo una battaglia perduta, sebbene valorosamente
combattuta, nel momento di ripigliare
le offese con tante speranze e tanto bisogno di
un grande successo d'armi, giunse al Re, all'esercito,
all'Italia oltre ogni dire sgradito.</p>

<p>Ricevere la Venezia come un dono dalle
mani dell'imperatore dei francesi feriva nel più
vivo l'amor patrio degli italiani, non solo, ma
avrebbe potuto dar motivo a dubbi ingiuriosi
sulla fede dell'Italia verso la Prussia sua alleata.</p>

<p>D'altro canto ricusando, e continuando la
guerra a dispetto dell'imperatore dei francesi,
v'era la possibilità di vederci venir contro la
Francia armata nel veneto o altrove! Pure tra
la rovina alla quale una tal guerra ci avrebbe
condotti e il disonore, nè al quartier generale<span class="pagenum"><a name="Page_251" id="Page_251">[251]</a></span>
nè al Re, nè al ministero poteva rimaner dubbia
la scelta.</p>

<p>Il Re quindi rispondeva, ringraziando l'Imperatore
dei Francesi dell'interesse che prendeva
per l'Italia; ma che trattandosi di affare tanto
grave doveva consultare il suo governo e il suo
alleato al quale era stretto da un trattato.</p>

<p>Intanto il generale Cialdini domandava se poteva
invadere senza perdita di tempo il territorio
veneto e gittarsi nella provincia di Rovigo.</p>

<p>Il generale <ins title="Note di trascrizione: Nell'originale 'Lamarmora'">La Marmora</ins> rispondeva al Cialdini
invitandolo ad operare, giacchè egli diceva
"per me il peggio sarebbe ricevere la Venezia
senza avervi messo piede".</p>

<p>E il generale Cialdini confermava che il 7 di
sera avrebbe gettati i ponti e passato il Po.</p>

<p>Per questi fatti l'imperatore Napoleone era
adiratissimo, e ci fu poco che la Città regina dell'Adriatico
non vedesse sventolare sul campanile
di S. Marco e sui forti della sua laguna la bandiera
napoleonica ed a suo presidio le truppe
francesi.</p>

<p>Per scrupolo di lealtà il barone Ricasoli d'accordo
con S. M. il Re e col generale <ins title="Note di trascrizione: Nell'originale 'Lamarmora'">La Marmora</ins>
si opponeva alla firma dell'armistizio senza averne<span class="pagenum"><a name="Page_252" id="Page_252">[252]</a></span>
prima ottenuto l'assenso del Re di Prussia
alleato in quella campagna, e l'imperatore Napoleone
aveva già ordinato che due navi da
guerra con truppe da sbarco "La Provence" e
"L'Eclaireur" partissero per Venezia con ordini
suggellati.</p>

<p>Ubaldino Peruzzi, visto che al conte Nigra
nostro ambasciatore a Parigi non era riuscito di
parare il grave colpo, consigliò a Ricasoli di
mandare a Parigi il Diamilla Muller conosciuto
fin da giovinetto da Luigi Napoleone quando era
principe, e che aveva elevate amicizie a Parigi
fra le quali quelle di Alcide Grandguillot direttore
del giornale officioso "Costitutional" e del
generale De Fleury, perchè vedesse di scongiurare
questo affronto all'Italia. Questi accettò la
delicata, quanto difficile missione e seppe riuscire
a risparmiare alla patria una nuova umiliazione
e danni non lievi.</p>

<p>La retrocessione dal Veneto si effettuò senza
scosse e senza riserve, e la conclusione della pace
pose termine ad ogni complicazione.</p>

<hr style="width: 45%;" />


<p>Unita la Venezia all'Italia, Garibaldi pensava
a sciogliere il suo voto a Roma. A tal fine raccomandava<span class="pagenum"><a name="Page_253" id="Page_253">[253]</a></span>
agli amici di non indugiarsi, e li incitava
a fare i preparativi necessari.</p>

<p>A Firenze erasi costituito un comitato centrale
che aveva per capi Cairoli, Crispi, Fabrizi,
Guastalla ed altri, tutti animati dal vivo desiderio
di dare all'Italia la sua Capitale naturale&mdash;Roma.</p>






<hr style="width: 65%;" />
<h2><a name="CAPITOLO_XXV" id="CAPITOLO_XXV"></a>CAPITOLO XXV.</h2>

<h3><b>Campagna dell'Agro-Romano
Montelibretti&mdash;Roma&mdash;Monterotondo&mdash;Mentana.</b></h3>


<p>Dopo le guerre del 1859-1860 le condizioni
morali dei liberali romani avevano subito una
forte scossa.</p>

<p>I più non accettavano senza discussione la
condotta passiva, rassegnata, che dal 1853 veniva
loro raccomandata.</p>

<p>L'emigrazione resa più numerosa per i giovani
che da Roma erano corsi ad arruolarsi sotto
la bandiera dell'unità nazionale, faceva apertamente
intendere essere giunto il momento per
Roma di cambiare attitudine, e suo dovere di
pronunciarsi energicamente per la sua liberazione
dal giogo papale.<span class="pagenum"><a name="Page_254" id="Page_254">[254]</a></span></p>

<p>La vittoria degli alleati sui campi Lombardi&mdash;la
disfatta dell'esercito ponteficio nelle Marche&mdash;la
marcia trionfale di Garibaldi nel regno
di Napoli&mdash;avevano a tal punto entusiasmato
la gioventù liberale romana da volere senz'altro
che si uscisse dall'inerzia, nella quale l'aveva
fatta addormentare il Comitato nazionale.</p>

<p>Ma questo Comitato nazionale romano faceva
ogni sua possa per rattenere la brava gioventù
dicendo: "La liberazione di Roma è questione
difficile&mdash;solo la diplomazia può riuscirvi, quindi
necessità assoluta di non crearle ostacoli e rimanere
tranquilli lasciandone la cura al governo
di Torino".</p>

<p>Il partito democratico di Roma, abbenchè
stremato, non era del tutto spento. Esistevano
ancora non pochi avanzi del 48 e 49 che alla
azione del tempo ed alle seduzioni avevano resistito
conservando integra la loro fede e i loro
principi.</p>

<p>Questi patrioti, insofferenti a tanta sottomissione,
s'intesero coi più animosi e migliori della
emigrazione e coi capi del partito d'azione; ruppero
gl'indugi e organizzarono dei nuclei indipendenti
dal Comitato nazionale pronti all'azione;<span class="pagenum"><a name="Page_255" id="Page_255">[255]</a></span>
disgraziatamente, però, mancava un'unica
direzione.</p>

<p>Il fatto poi di Aspromonte fu lo stimolo ad
un azione concorde, e stabilita la fusione dei
vari nuclei si costituì un Comitato d'Azione Romano
col seguente programma:</p>

<p>"Fare propaganda incessante ed efficace onde
indurre il popolo a scuotersi ed a sollevarsi, non
fosse altro per dare pretesto al Governo di Torino
di portare con maggiore utilità sul tappeto
diplomatico la questione romana.</p>

<p>"Raggranellare gli elementi d'azione esistenti
in città, organizzarli e prepararli per un dato
momento alla riscossa.&mdash;Provvedere d'armi la
città.&mdash;Stabilire mezzi regolari e sicuri al confine
per lo scambio della corrispondenza.&mdash;Organizzare
un servizio di corrispondenza coi giornali
italiani ed esteri".</p>

<p>L'impresa era ardua&mdash;trattavasi di lottare
col prete, coi francesi, col comitato nazionale!
Bisognava agire con arditezza e ad un tempo
con prudenza poichè le tre polizie, pontificia,
francese e quella del comitato nazionale, erano
intente a spiare e a sventare le mosse del nuovo
centro d'azione.<span class="pagenum"><a name="Page_256" id="Page_256">[256]</a></span></p>

<p>Contro tutte queste difficoltà lottavano i direttori
del partito d'Azione Romano&mdash;ed il programma
tracciatosi ebbe in parte il suo svolgimento.
Un giornale clandestino dal titolo <i>Roma
o morte</i> fu istituito e in mezzo a mille ostacoli
e peripezie non cessò dalla patriotica sua propaganda,
combattendo per tre anni con accanimento
le turpitudini del governo dei preti e la
condotta del Comitato nazionale che a quello assicurava
l'esistenza, consigliando al popolo la
inazione.</p>

<p>In questo giornale oltre a patrioti romani,
collaboravano Mazzini, De Boni, Asproni, Alberto
Mario, Pianciani, Scifoni ed altri. Era direttore
il dottore Giuseppe Pastorelli.</p>

<p>Si procedette dal Comitato d'azione all'organizzazione
delle forze con forma e carattere proprio.
La corrispondenza al di là dei confini fu
organizzata con elementi d'indiscutibile sicurezza.
Le armi erano state raccolte in luogo da
potere essere, a momento opportuno, introdotte
in città coll'aiuto di provati patrioti quali il
Cucchi, il Guerzoni, l'Adamoli ed altri.</p>

<p>Certo è dunque che il lavoro lento sì, ma
costante del Comitato d'azione romano valse a<span class="pagenum"><a name="Page_257" id="Page_257">[257]</a></span>
scuotere dall'inerzia la gioventù ed a preparare
gli elementi che nella città dovevano prendere
parte ad un fatto che doveva affrettare la liberazione
di Roma.</p>

<hr style="width: 45%;" />


<p>L'11 febbraio 1867, il ministro Ricasoli, disapprovato
nella perpetua questione del diritto di
riunione, aveva sciolto la Camera.</p>

<p>Convocata la nuova, questa non apparendo
diversa da quella disciolta, il barone Ricasoli
senza attendere alcun voto che lo giudicasse, rassegnava
il potere, che veniva raccolto da Urbano
Rattazzi.</p>

<p>Si sapeva del nuovo presidente del Consiglio
le opinioni su Roma. Egli aveva censurato la
convenzione di settembre, e s'era risolutamente
opposto alla convenzione Lagrand Dumonceau.</p>

<p>Era pur noto che egli non intendeva fare alcuna
concessione alla Chiesa se non quando fosse
cessato il potere temporale dell'autorità ecclesiastica
ed il governo italiano fosse insediato in
Roma.</p>

<p>L'entrata al potere del Rattazzi fece nascere
nel partito liberale italiano la speranza che con<span class="pagenum"><a name="Page_258" id="Page_258">[258]</a></span>
lui si sarebbe andati a Roma; e il partito d'azione
si mise subito all'opera per accelerare l'evento.</p>

<hr style="width: 45%;" />


<p>Da parte sua il generale Garibaldi inviava
al Comitato insurrezionale di Terni il capitano
Galliano e il tenente Perelli col mandato di armare
quanti giovani fuorusciti romani avessero
potuto raccogliere, e con questi, fatta insurrezione
nello Stato Pontificio, gettarvi la prima
favilla dell'incendio. I rappresentanti del partito
d'azione nel Ternano conte Massarucci e Frattini,
caldi patrioti e vecchi cospiratori, consentivano
di dar mano all'impresa; e il 19 giugno il Galliano
ed il Perelli raccolti ed armati centoquattro
giovani arditi, tragittata la Nera marciavano
per la Sabina. Se nonchè giunti nel punto di
sconfinare nei pressi di Ponte Catino e Castelnuovo,
una compagnia di granatieri, che si teneva
ivi imboscata, circuì la colonna e le intimava
la resa.</p>

<p>Questo fatto non influì in ciascun modo a raffreddare
l'opera di Garibaldi, chè anzi servì a spronarla.
Difatti Garibaldi mandava Cucchi Francesco a
Roma per annodare in sua mano le fila della
rivoluzione; mandava suo figlio Menotti a sondare<span class="pagenum"><a name="Page_259" id="Page_259">[259]</a></span>
il terreno e a stringere patti col Nicotera e con
altri nel mezzogiorno; incaricava Acerbi della
raccolta dei giovani e delle armi alla frontiera
Umbro-Toscana e lo mandava in suo nome a
scandagliare le intenzioni del Rattazzi: da quanto
ne fu trapelato parve che il Rattazzi non dissentisse
dall'idea del generale ed era pronto a
coadiuvarlo. Solo dimostrava la necessità che il
generale, per acquietare le rimostranze del governo
francese e stornare i sospetti del governo
pontificio, <i>lasciasse per qualche tempo il continente
e si recasse a Caprera</i>.</p>

<p>Intanto nella prima quindicina di agosto il
generale aveva dati i suoi ordini e distribuite le
parti come alla vigilia di un entrata in campagna;
Menotti doveva sconfinare da Terni coll'obbiettivo
Monterotondo; Acerbi da Orvieto obbiettivo
Viterbo; Nicotera e Salomone da Aquila
e Pontecorvo obbiettivo Velletri.</p>

<p>Già il 13 luglio 1867 i comitati riuniti avevano
annunziata la loro fusione col seguente
manifesto:</p>

<p  style="text-indent:08%">
Romani!</p>

<p>"Il voto comune, il voto di tutti quelli a
cui batte il cuore per l'onore e la libertà della
patria, si è realizzato.<span class="pagenum"><a name="Page_260" id="Page_260">[260]</a></span></p>

<p>"Non più dissensi, non più divisioni; tutte
le frazioni del partito liberale si sono data la
mano, hanno unite le forze per abbattere per
sempre questo resto del governo papale e dare
Roma all'Italia.</p>

<p>"Il Comitato Nazionale Romano ed il Centro
d'insurrezione fanno quindi luogo ad una
Giunta Nazionale Romana la quale assume la
suprema direzione delle cose.</p>

<p>"Rallegriamoci di questa santa concordia,
e diamo opera a fecondarla con unità di fede
e di disciplina, con unità di propositi e di sacrificii.
Il fascio romano è ora veramente formato:
facciamo che non si sciolga mai più e
che presto ci dia la vittoria.</p>

<p  style="text-indent:08%">
Romani!</p>

<p>"I cittadini rispettabili, che fanno parte
della Giunta a cui rassegneremo l'ufficio, sono
degni dell'alta missione; ma a nulla riuscirebbero
senza il vostro concorso.</p>

<p>"Secondateli adunque, fidenti ed animosi e
l'impresa non fallirà.</p>

<p>"Vogliamolo tutti, e ben presto venticinque<span class="pagenum"><a name="Page_261" id="Page_261">[261]</a></span>
milioni di fratelli saluteranno Roma Capitale
d'Italia".</p>

<p  style="text-indent:50%">
<i>Il Comitato Nazionale Romano</i></p>

<p  style="text-indent:55%">
<i>Il Centro d'Insurrezione.</i></p>

<p>In quel tempo, invitato Garibaldi ad intervenire
al Congresso Socialista Internazionale
della pace, che doveva tenersi a Ginevra, vi
andò accompagnato da Cairoli, da Alberto Mario,
da Ceneri, da Riboli, e da altri amici, e
dopo un suo discorso, concretava la sua opinione
colle seguenti affermazioni:</p>

<p  style="text-indent:08%">
1<sup>o</sup> Tutte le Nazioni sono sorelle.</p>

<p  style="text-indent:08%">
2<sup>o</sup> La guerra fra di loro è impossibile.</p>

<p  style="text-indent:08%">
3<sup>o</sup> Tutte le querele che sorgeranno tra le
Nazioni, dovranno essere giudicate da un Congresso.</p>

<p  style="text-indent:08%">
4<sup>o</sup> I membri del Congresso saranno nominati
dalle società democratiche dei popoli.</p>

<p  style="text-indent:08%">
5<sup>o</sup> Ciascun popolo avrà diritto di voto al
Congresso, qualunque sia il numero dei suoi
membri.</p>

<p  style="text-indent:08%">
6<sup>o</sup> Il papato, essendo la più nociva delle
sette, è dichiarato decaduto.</p>

<p><span class="pagenum"><a name="Page_262" id="Page_262">[262]</a></span></p>

<p  style="text-indent:08%">
7<sup>o</sup> La religione di Dio è adottata dal Congresso
e ciascuno dei suoi membri si obbliga
di propagarla. Intendo per religione di Dio la
religione della verità e della ragione.</p>

<p  style="text-indent:08%">
8<sup>o</sup> Supplire il sacerdozio dell'ignoranza,
col sacerdozio della scienza e dell'intelligenza.</p>

<p>"La Democrazia sola può rimediare al flagello
della guerra.</p>

<p>"Lo schiavo solo ha il diritto di far la
guerra al tiranno; <ins title="Note di trascrizione: Nell'originale 'e'">è</ins> il solo caso in cui la guerra
è permessa".</p>

<p>A questo colpo inatteso, che urtava contro
le idee predominanti nel Congresso, successe
un inferno. Garibaldi non attese neppure la votazione,
abbandonò il Congresso, rientrò in Italia,
e fermatosi un poco a Belgirate, fece ritorno a
Firenze.</p>

<p>Intanto le sue istruzioni per la concentrazione
delle colonne invadenti il territorio romano
erano date e stava per partire egli pure
pel luogo dell'azione, quando il 23 settembre
in Sinalunga venne arrestato; doveva essere
tradotto ad Alessandria. A Pistoia, mentre si
era per un momento fermato nel viaggio ebbe
tempo di consegnare al Del Vecchio il seguente
biglietto da pubblicarsi:<span class="pagenum"><a name="Page_263" id="Page_263">[263]</a></span></p>

<p  style="text-indent:60%">
24 settembre</p>

<p>"I romani hanno il diritto degli schiavi,
insorgere contro i tiranni.</p>

<p>"Gli italiani hanno il dovere di aiutarli e
spero lo faranno a dispetto della prigionia di
cinquanta Garibaldi.</p>

<p>"Avanti adunque nelle vostre belle risoluzioni,
Romani e Italiani. Il mondo intero vi
guarda, e voi, compiuta l'opera, marcerete colla
fronte alta e direte alle Nazioni: Noi abbiamo
sbarazzata la via alla fratellanza umana,
dal suo più abominevole nemico.</p>

<p  style="text-indent:60%">
<i>G. Garibaldi</i></p>

<p>Il 27 imbarcato nella R<sup>a</sup> nave l'"Esploratore"
veniva portato a Caprera dove doveva
essere sorvegliato a vista da navi da guerra e
dalle loro imbarcazioni.</p>

<p>Intanto che il governo sequestrava Garibaldi,
i suoi amici discutevano sul modo di raggiungere
lo scopo; se l'accordo nel fine era generale&mdash;<i>la
liberazione di Roma</i>&mdash;vi era discordia
sui mezzi di esecuzione: Crispi, Fabrizi, Cucchi,
Cairoli, Guastalla, Miceli, La Porta, Oliva, Guerzoni,
Adamoli, Damiani, tutta quasi la frazione<span class="pagenum"><a name="Page_264" id="Page_264">[264]</a></span>
politica-militare del partito garibaldino opinava
che il segnale della riscossa dovesse partire da
Roma; Menotti, Canzio, Acerbi e qualche altro,
tenendosi più ligi alle istruzioni del generale,
volevano che le mosse dovessero essere parallele;
il Cucchi, che più di tutti la caldeggiava,
dava per sicura l'iniziativa romana.</p>

<p>Mentre avvenivano queste trattative fra i
capi del movimento; ad un tratto, all'improvviso
per tutti, un circa duecento giovani capitanati
dal trentino Luigi Fontana dei Mille, passavano
il confine nel Viterbese, si buttavano sopra
Acquapendente e dopo una zuffa accanita
facevano prigionieri una quarantina di gendarmi
pontifici e s'impossessavano del paese.</p>

<p>All'annunzio dell'inopinato assalto di Acquapendente
Menotti ed Acerbi credettero non essere
più questione di discutere&mdash;essere impegnato
il loro onore ad accorrere in soccorso degli arditi
patrioti&mdash;e quindi Acerbi diede ordine alle sue
genti di sconfinare.</p>

<p>Il 3 ottobre Menotti Garibaldi rotti gli indugi
con pochi compagni e col capitano Tringalli varcava
nascostamente il confine. Si diresse a Poggio
Catino ove fu accolto con amore fraterno in<span class="pagenum"><a name="Page_265" id="Page_265">[265]</a></span>
casa del conte Galeazzo Ugolini. Ma non volle
fermarvisi e tosto si mise in moto. A S. Valentino
il Sindaco Nardi con venti giovanotti ingrossava
il drappello che a Poggio Mirteto accoglieva
altri trenta animosi; a Montemaggiore trovava
il capitano Fontana con cinquanta circa volenterosi
e vi pernottava. Sull'albeggiare la colonna
si dirigeva a Montelibretti.</p>

<p>Menotti con circa 80 uomini precedeva, gli
altri col Tringali e coll'Ugolini seguivano alla
distanza di mezzo chilometro. Giunto Menotti
nella macchia di Manocchio si trovò assalito da
buona schiera di gendarmi e di zuavi pontifici
che lo attendevano in imboscata.</p>

<p>I nostri sebbene sorpresi non si perdettero
d'animo; guidati dal valoroso Menotti Garibaldi
i bravi volontari si lanciarono sull'inimico; questo
dopo breve resistenza preso da sgomento si dava
a fuga precipitosa.</p>

<p>Il giorno 6 accampavano i nostri a Carmignano
di fronte a Nerola occupata dal colonnello De
Charette; quivi la colonna fu raggiunta dal maggiore
Salomone che conduceva circa 150 volontari;
dal maggiore Valentini di Aquila con altri
100 volontari circa; giungevano pure altri 60<span class="pagenum"><a name="Page_266" id="Page_266">[266]</a></span>
baldi giovani guidati da Lodovico Petrini e dal
conte Ippolito Vicentini di Rieti; 100 circa da
Montopoli sotto gli ordini dei fratelli Rondoni e
dell'emigrato romano Ovidi Ercole; arrivava infine
il maggiore Fazzari che conduceva oltre 300
volontari da lui formati in un bello e valente battaglione.</p>

<p>Sotto gli ordini di Menotti erano ormai 900
circa volontari. Intanto il collonnello de Charette
informato che la colonna che gli stava di fronte
erasi molto ingrossata, abbandonava Nerola per
Montelibretti.</p>

<p>La mattina dell'8 ottobre, Menotti fece muovere
la colonna ed alla sera occupava Nerola;
ivi attendeva all'organizzazione della sua truppa
ed a provvederla dell'armamento che giungeva
da Terni. La mattina del 13 ordinava la marcia
su Montelibretti e la colonna vi giungeva verso
le due pomeridiane. Si erano avute informazioni
che il nemico erasi allontanato, per cui i garibaldini
credendosi sicuri avevano formato i fasci
d'armi e ognuno per conto suo cercava di provvedere
ai propri bisogni ed a ristorarsi del lungo
cammino.</p>

<p>D'improvviso una scarica di fucilate avverte<span class="pagenum"><a name="Page_267" id="Page_267">[267]</a></span>
i volontari che il nemico è alle porte del paese.
Si corse senza ritardo alle armi. Il Fazzari montato
a cavallo scorreva le vie animando ed incitando
quanti incontrava a formarsi in colonna.
Messo assieme un gruppo di circa 50 uomini esce
animoso dalla porta e precipita contro il nemico
che a passo di carica veniva ad investire il paese.</p>

<p>Era un battaglione di zuavi pontifici, i quali
visto Fazzari a cavallo lo accolgono con una
scarica a bruciapelo che gli uccide il cavallo e
lo ferisce alla gamba; il cavaliere precipita di
sella ma non si <ins title="Note di trascrizione: Nell'originale 'da'">dà</ins> per vinto; ha in pugno il
suo revolver, lo scarica addosso a chi ha la disgrazia
di avvicinarglisi e sparati tutti i colpi
finisce per scaraventare il suo revolver stesso
contro i nemici che lo accerchiavano. Questo
eroismo incute rispetto agli ufficiali che comandavano
i zuavi, i quali invece di finirlo lo lasciavano
in custodia di tre dei loro, mentre la massa
continuava ad avanzare mantenendo fuoco vivissimo
contro i nostri che, sebbene in pochi, tenevano
testa.</p>

<p>Intanto Menotti aveva riunito intorno a <ins title="Note di trascrizione: Nell'originale 'se'">sè</ins>
il grosso dei volontari e a passo di carica investe
i nemici che fanno resistenza ma infine<span class="pagenum"><a name="Page_268" id="Page_268">[268]</a></span>
il valore dei nostri li vince e dei zuavi pochi
poterono salvarsi, i più erano rimasti sul terreno
morti e feriti.</p>

<p>Nel combattimento molto si distinsero, senza
dire del Menotti e del Fazzari, il capitano Tringalli
ed i tenenti conte Ugolini Galeazzo e Nani
Raffaele, e il sottotenente Campagnoli Aldebrando
della colonna Salomone.</p>

<p>Il 13 di ottobre Nicotera esso pure sconfinava
con ottocento uomini a Vallecorsa e l'indomani
s'avviava a Falvaterra.</p>

<p>Si aspettava che Roma desse qualche segno
di vita e Cucchi, Guerzoni, Adamoli, Bossi, Celle,
Costa si erano stretti in lega coi membri del
Comitato di Azione; ma tutti sentivano che la
sollevazione intempestiva nella provincia aveva
resa impossibile una sorpresa nella Capitale.</p>

<hr style="width: 45%;" />


<p>Mentre questo avveniva in Sabina, Canzio e
Vigiani pensavano di trarre Garibaldi dalla prigionia
di Caprera. Noleggiata una paranzella
salparono da Livorno il 14 ottobre, cautamente
accostarono alla Maddalena ed a mezzo della
Signora Collin, fatto pervenire un biglietto al
Generale, proseguivano pel porticello di Brandinchi<span class="pagenum"><a name="Page_269" id="Page_269">[269]</a></span>
per aspettarvelo. La notte del 16 ottobre
il Generale avventuratosi sopra un guscio di
noce, faceva il tragitto da Caprera al punto di
ritrovo, e deludendo la vigilanza dei R. Equipaggi,
prendeva imbarco nella paranzella, sbarcava a
Livorno, ed in sul mezzogiorno del 20 arrivava
a Firenze con grande sorpresa del Governo e
gioia degli amici.</p>

<p>Il 21 ottobre 1867 veniva diramato il seguente
manifesto:</p>

<p  style="text-indent:08%">
Romani all'armi!</p>

<p>"Per la nostra libertà, per il nostro diritto,
per l'unità della patria Italiana, per l'onore del
Nome Romano.</p>

<p class="center">
<i>All'armi!</i></p>


<p>"Il nostro grido di guerra sia:</p>

<p>"Morte al papato temporale! Viva Roma
Capitale d'Italia. Rispettiamo tutte le credenze
religiose, ma liberiamoci una volta e per sempre
da una tirannia, che ci separa violentemente
dalla famiglia italiana e tenta perpetuare l'inganno,
che Roma sia esclusa dal diritto di nazionalità
ed appartenga a tutto il mondo, fuorchè
all'Italia.<span class="pagenum"><a name="Page_270" id="Page_270">[270]</a></span></p>

<p>"Da molti giorni i nostri fratelli hanno levato
il vessillo della santa rivolta e bagnata
del loro sangue la via sacra di Roma.</p>

<p>"Non tolleriamo più che siano soli e rispondiamo
al loro eroico appello con la campana
del Campidoglio.</p>

<p>"Il nostro dovere, la solidarietà della causa
comune, le tradizioni di Roma ce lo impongono.</p>

<p class="center">
<i>All'armi!</i></p>

<p>"Chiunque può impugnare il fucile accorra,
facciano di ogni casa un fortezza, di ogni ferro
un'arma.</p>

<p>"I vecchi, le donne, i fanciulli elevino le
barricate, i giovani le difendano.</p>

<p>"Viva l'Italia!</p>

<p>"Viva Roma!"</p>

<hr style="width: 45%;" />


<p>Durante la traversata della paranzella da
Brandinchi a Livorno Garibaldi redigeva il seguente
manifesto:</p>

<p  style="text-indent:50%">
Da bordo, 18 ottobre 1867.</p>

<p  style="text-indent:08%">
<i>"Redimere l'Italia e poi morire".</i></p>

<p  style="text-indent:08%">
Cari compagni,</p>

<p>"Eccomi ancora con voi, prodi sostenitori
dell'onore italiano. Con voi, per compire un dovere,<span class="pagenum"><a name="Page_271" id="Page_271">[271]</a></span>
per aiutarvi nella più santa e gloriosa impresa
del nostro risorgimento.</p>

<p>"L'Italia s'è persuasa, che non può vivere
senza il suo corpo, senza il cuore, senza la sua
Roma, che alcuni servili ledendo un diritto e il
decoro nazionale, vogliono sacrificare ai capricci
d'uno spregevole tiranno.</p>

<p>"Dunque avanti, e costanza soprattutto! Io
non vi chieggo coraggio, valore, perchè vi conosco.
Vi chieggo costanza. Gli Americani durarono
quattordici anni nella lotta gloriosa, che
li fece la più potente, la più libera nazione del
mondo: a noi concordi bastano pochi mesi per
lavare l'Italia dal sudiciume che l'infesta, voglia
o non voglia un semplice bastardume ed i
suoi padroni.</p>

<p  style="text-indent:60%">
"<i>G. Garibaldi</i>".</p>

<p>Il 22 partì per Terni. Ivi giunto sapendo che
il Governo aveva dato ordine di arrestarlo, in
sull'albeggiare del 23, sconfinava a Passo Corese
e dava ordine a Menotti, comandante del
centro, di riunire tutte le colonne che si trovavano
già pronte e di sconfinare senza ritardo.
Intanto altre colonne erano in formazione a
Terni. E nella notte del 24 Garibaldi telegrafava<span class="pagenum"><a name="Page_272" id="Page_272">[272]</a></span>
al Comitato di Firenze: "Occupo Passo
Corese e Monte Maggiore con le forze riunite
di Menotti". Nel giorno stesso ordinò si investisse
Monte Rotondo, che voleva ad ogni costo
occupare, ancorchè non avesse alcun pezzo di
artiglieria.</p>

<p>La notizia che Garibaldi era entrato nel territorio
pontificio, fece accorrere volontari da
tutte le parti; anche Ancona eccitata alla guerra
da un patriottico proclama non mancò di fare
il suo dovere.</p>

<p>Messi assieme pochi fondi, e raccolte delle
armi, partiva una colonna di cui veniva affidato
il comando ad Elia. Prima però, che questa
colonna composta di più di mille ducento volontari
fosse armata, si dovette perdere molto
tempo a Terni. Infine rotto ogni indugio e sebbene
non poche armi mancassero per l'armamento
completo, Elia ordinava la partenza e raggiungeva
il generale Garibaldi e suo figlio a
Monte Rotondo, ove già si combatteva.</p>

<p>La difesa di Monte Rotondo fu accanita. L'attacco
incominciato all'alba era durato tutta la
giornata; stava per calare la notte ed il fuoco
continuava accanito da parte dei papalini; già<span class="pagenum"><a name="Page_273" id="Page_273">[273]</a></span>
molti dei nostri erano feriti, fra i quali, Mosto,
Martinelli, Uziel; morti il Giovagnoli, l'Andreucci
ed altri. "Bisogna finirla" grida Garibaldi&mdash;ed
ordina di dar fuoco alla porta; verso le otto di
sera la porta andava in fiamme e fattavi una
apertura i garibaldini vi si precipitano dentro, gli
antiboini si rifuggiano nel Castello ed all'albeggiare
riprendevano le fucilate; ma visto
che i volontari, penetrati nelle scuderie del principe
Piombino, che era coi garibaldini a combattere
per la liberazione di Roma, si preparavano
a dare fuoco al Castello, incendiando il
fienile, verso le 9 di mattino si arrendevano,
lasciando in nostre mani due cannoni con un
centinaio di cariche, circa 300 fucili e poche
munizioni.</p>

<p>Nella presa di Monterotondo si comportarono
da valorosi, rimanendo feriti, Antonio Lazzari,
Emilio Pignocchi, Guerrino Galeazzi, Giovanni
Dottavi, Massimiliano Gianforlini, Gennaro Montevecchio,
Vincenzo Spadolini, Campagnoli Aldebrando,
tutti di Ancona.</p>

<p>Ecco come il generale partecipava la presa
di Monterotondo:<span class="pagenum"><a name="Page_274" id="Page_274">[274]</a></span></p>

<p  style="text-indent:08%">
Caro Fabrizi</p>

<p>"L'impresa di Monterotondo è certamente
una delle più gloriose per questi poveri prodi
volontari.</p>

<p>"In tutte le campagne in cui ebbi l'onore
di comandarli non li vidi mai sì travagliati dai
disagi, dalla nudità e dalla fame.</p>

<p>"Eppure questi valorosi giovani, stanchi ed
affamati, hanno compito in questa notte un sanguinoso
e difficile assalto, come non avrebbero
fatto meglio i primi soldati del mondo. Sono le
4 e siamo padroni di Monterotondo, meno il palazzo
in cui si sono rifugiati i zuavi, antiboini e
svizzeri.</p>

<p>"Abbiamo in mano molti trofei della vittoria,
cavalli, armi e prigionieri.</p>

<p>"Monterotondo, 26 ottobre 4 ant.</p>

<p  style="text-indent:60%">
<i>G. Garibaldi</i>".</p>

<p class="center">
ORDINE DEL GIORNO</p>

<p>"Anche in questa campagna di Roma i valorosi
volontari hanno compito il loro glorioso
<ins title="Note di trascrizione: Nell'originale 'Calatafini'">Calatafimi</ins>; temporali, nudità, fame quasi da non
credersi sostenibili, non furono capaci di scuotere
il brillante loro contegno.<span class="pagenum"><a name="Page_275" id="Page_275">[275]</a></span></p>

<p>"Essi assaltarono una città murata, colle porte
barricate e cannoni per difenderla, guernita dagli
esperti tiratori che i preti regalano agli italiani
da tanti secoli, con uno slancio di cui l'Italia può
andare superba!</p>

<p>"Dio benedica questi generosi.</p>

<p>"Monterotondo, 26 ottobre.</p>

<p  style="text-indent:60%">
<i>G. Garibaldi</i>".</p>

<p  style="text-indent:08%">
<i>Al Comitato Centrale di Roma:</i></p>

<p  style="text-indent:08%">
Cari Amici</p>

<p>"Dopo l'assalto e la presa di Monterotondo
ci siamo spinti sino a sei miglia da Roma, ove
ci troviamo ora.</p>

<p>"Dei nemici non abbiamo notizie. Se la spedizione
francese è vera, spero vedere ogni italiano
fare il suo dovere.</p>

<p>"Casina S. Colomba, 27 ottobre.</p>

<p  style="text-indent:60%">
<i>G. Garibaldi</i>".</p>

<p>Il 24 ottobre Acerbi assaliva Viterbo, ma nonostante
il valore spiegato dai suoi, nel quale
primeggiò il bravo Napoleone Parboni che l'Acerbi
promoveva maggiore, fu necessità desistere
dall'attacco.<span class="pagenum"><a name="Page_276" id="Page_276">[276]</a></span></p>

<p>Il giorno 26 i ponteficii abbandonavano Viterbo
e l'Acerbi se ne impadroniva senza colpo
ferire. Nella giornata del 24 si distinse anche il
capitano Greco, siciliano.</p>

<p>Il Nicotera che aveva per obiettivo Velletri
ebbe un serio e micidiale combattimento a Monte
San Giovanni, ove cadeva l'eroico Di Benedetto
con ben ventidue valorosi compagni; il
28 il Nicotera prendeva la sua rivincita a Frosinone,
ove fugava il nemico cagionandogli forti
perdite ed il 30 occupava Velletri.</p>


<hr style="width: 45%;" />

<p>Appena si seppe in Roma che bande di garibaldini
erano entrate nel territorio del papa,
il governo non ebbe più ritegno. Chiuse alcune
delle porte della città; le altre fortemente custodite;
sorvegliati gli alberghi e le case; cacciati
i forestieri sospetti; infine rigori e vessazioni di
ogni sorta; difficile quindi più che mai preparare
una sommossa, senza che la polizia non ne
venisse a cognizione.</p>

<p>Cucchi Francesco era stato incaricato, con
amplissima credenziale di Garibaldi, d'intendersi
col Comitato d'insurrezione e coi membri della
Giunta Nazionale per promuovere e dirigere il
movimento di Roma.<span class="pagenum"><a name="Page_277" id="Page_277">[277]</a></span></p>

<p>A coadiuvare il colonnello Cucchi erano entrati
in Roma, il maggiore Guerzoni il maggiore
Adamoli, il colonnello Bossi, il Cella, i quali sfidando
ogni pericolo lavoravano indefessamente
perchè scoppiasse la scintilla rivoluzionaria ma,
nonostante i prodigi d'operosità e d'ardire del
Cucchi e dei suoi compagni, i preparativi per
l'audace impresa non si erano potuti completare;
e, quel che peggio, le armi, senza le quali
i congiurati romani si protestavano impotenti a
qualunque tentativo, non erasi ancora trovato
modo di farle entrare in Roma.</p>

<p>Ma da quelli di Firenze si scriveva al Cucchi
"una schioppettata, una sola schioppettata entro
Roma e basta"; e la schioppettata fu tirata.</p>

<p>Disegno dei cospiratori era d'assalire il Campidoglio,
impadronirsene ed asserragliarvisi. Un
drappello di congiurati guidati dal Cucchi e dal
Costa Nino era incaricato di questa faccenda. Il
colonnello Bossi con altra squadra doveva sorprendere
il corpo di guardia di piazza Colonna;
Guerzoni con cento uomini forzare Porta S. Paolo
e distribuire agli insorgenti le armi depositate
nella Villa Matteini. Giuseppe Monti con altri
doveva minare e fare saltare la Caserma Serristori,<span class="pagenum"><a name="Page_278" id="Page_278">[278]</a></span>
e Zoffetti e altri cannonieri inchiodare
le artigliere del Castel Sant'Angelo. I fratelli Cairoli
dovevano scendere il Tevere fino a Ripetta,
e portare armi che dovevano prendere a Terni.
Senonchè, tutte queste imprese audaci abortirono,
perchè il Governatore di Roma venutone a cognizione,
aveva prese le misure preventive; solo la
Caserma Serristori andò in parte all'aria, ma
senza scopo, perchè vuota di soldati ponteficii.
I fratelli Cairoli con settanta valorosissimi compagni,
arrivati all'altezza di Ponte Molle, saputo
che i preparativi di sommossa erano falliti, furono
costretti a tenersi nascosti durante la notte fra
i canneti, ed a cercarsi poi un migliore rifugio
appena fatta l'alba. Credevano d'averlo trovato
a Villa Glori sui monti Parioli; ma scoperti ed
assaliti da truppe cinque o sei volte superiori,
dopo eroica resistenza, caduto Giovanni Cairoli,
ferito mortalmente Enrico mentre cercava d'assistere
il fratello moribondo, la più bella schiera
d'eroi, che avesse mai fatto sagrifizio di <ins title="Note di trascrizione: Nell'originale 'se'">sè</ins> per la
patria veniva decimata e dispersa.</p>

<p>Fallito il moto insurrezionale della notte del
22 ottobre, in Trastevere buon numero di arditi
popolani si apparecchiavano alla riscossa.<span class="pagenum"><a name="Page_279" id="Page_279">[279]</a></span></p>

<p>Giulio Aiani patriota e giovane pieno di ardimento,
proprietario di un lanificio in via
della Lungaretta, aveva dato convegno a quanti
erano giovani liberali, forti e coraggiosi in Trastevere,
e per quanto potè, raccolse nel suo stabilimento
fucili, revolver e munizioni.</p>

<p>In quella casa erasi istituito un laboratorio
ove si fabbricavano cartuccie al cui bisogno erano
intente alcune giovinette del popolo, addette come
lavoranti nel lanificio.</p>

<p>Prossima allo stabilimento eravi l'abitazione
di Francesco Arquati, altro vero patriota, molto
popolare nel rione di Trastevere. La moglie di
lui e le figlie anche esse attendevano alla preparazione
delle munizioni, mentre il figlio maggiore
dell'Arquati, Pasquale, insieme a Giulio
Aiani, percorrevano quel popoloso quartiere per
la propaganda alla rivolta, eccitando ad un'ardito
movimento i più animosi di quei popolani.</p>

<p>In fatti il 25 ottobre l'opera ferveva nel lanificio
Aiani, divenuto focolare di quel manipolo
di patrioti, decisi a morire per la libertà di Roma.
Fra questi eravi pure Cesare Sterbini, parente
del triumviro della repubblica romana nel 1849;
quando alle 2 1/4 uno dei giovani che stava di<span class="pagenum"><a name="Page_280" id="Page_280">[280]</a></span>
vedetta su una terrazza, dava l'avviso dell'approssimarsi
di un corpo di zuavi accompagnati
da forte stuolo di gendarmi; fu chiusa e barricata
la porta di strada e tutti corsero ad armarsi
risoluti all'estrema difesa.</p>

<p>Gli zuavi si slanciano per abbattere coi calci
dei fucili la porta della casa, ma dall'alto si tirano
delle bombe nelle loro file, e sono ricevuti da
fucilata così viva, da costringere la truppa papalina
ad abbandonare l'assalto ed a ripararsi
nelle vicine vie, ove appiattata, iniziava un vivo
fuoco di fucileria contro i patrioti romani.</p>

<p>Al rumore delle fucilate Giulio Aiani che si
trovava in casa Arquati corre verso l'uscio per
uscirne, ma la casa è in un baleno circondata
dagli zuavi e dai gendarmi, che, forzata la porta,
si slanciano per le scale; l'Aiani col revolver in
pugno si precipita sugli invasori, ma assalito da
ogni parte dopo una lotta terribile, sopraffatto
dal numero, viene legato e tratto in prigione.</p>

<p>Intanto il combattimento contro la casa Aiani
si fa sempre più vivo. Paolo Gioacchini, uomo
di 50 anni, capo del lanificio, coi di lui figli Giuseppe
e Giovanni incoraggiano alla resistenza e
nessuno pensa di arrendersi. Infine il comandante<span class="pagenum"><a name="Page_281" id="Page_281">[281]</a></span>
degli zuavi, irritato nel vedere che un pugno d'uomini
teneva testa a più di trecento soldati, fa
suonare la carica; gli zuavi si lanciano all'assalto
della porta, ma per la seconda volta vengono
respinti, e molti sono i morti e i feriti. Da due
ore si combatteva, quando si vide sopraggiungere
altre truppe in rinforzo e la fucilata si faceva
più viva.</p>

<p>I tre Gioacchini e Pietro Luzzi lanciano bombe
e tirano fucilate dalla terrazza, vengono feriti
uno dei Gioacchini ed un giovane trombettiere
disertato dalle truppe pontificie. Si combatteva
da quattro ore quando agli zuavi riesce di sfondare
la porta; la casa è invasa dalla truppa inferocita
per la lunga resistenza e fa macello di
quanti incontra; Angelo Marinelli, vecchio settantenne,
gridava ai giovani di porsi in salvo pei
tetti, mentre egli teneva testa agli invasori atterrandone
quanti gli si facevano vicini a colpi
di accetta, finchè crivellato da ferite cadde per
non più rialzarsi; intanto ad alcuni dei difensori
era riuscito di mettersi in salvo pei tetti delle
case vicine, dove poscia vennero arrestati.</p>

<p>Quelli che non poterono salvarsi non cessavano
da combattere sulle scale, sugli abbaini, a<span class="pagenum"><a name="Page_282" id="Page_282">[282]</a></span>
corpo a corpo colle daghe, coi pugnali, coi denti,
dominante in mezzo a tutti l'eroica donna Giuditta-Tavani-Arquati,
che incuora, comanda e
combatte, terribile nell'ira nel vedere avanti a
se il cadavere del marito e quello del giovinetto
figlio, entrambi trucidati; alla fine soccombeva
essa pure trafitta da replicati colpi.</p>

<p>Il nome dell'eroica donna e dei prodi caduti
con lei dovranno essere ricordati con ammirazione
dalle generazioni future e dall'Italia.</p>

<p>Caddero trafitti il padre e i figli Gioacchini,
Cesare Bettarelli, Giovanni Rizzo, Enrico Ferrochi,
Rodolfo Donnaggio, Francesco Mauro, Augusto
Domenicali.</p>

<p>Oltre a questi morirono in prigione in seguito
alle riportate ferite Salvatore Raffaeli e Serafino
Marconi.</p>

<p>Furono condannati alla pena di morte Giulio
Aiani e Pietro Luzzi; ad altre pene Cesare Sterbini,
Romano Mariotti, Gaetano Goretti, Giuseppe
Leonardi, Pio Crescenzi, Giuseppe Sabatucci, Giovanni
Sabatucci, Luigi Domenicali, Ulisse Martinoli,
Oreste Martinoli, Costantino Mazza, Luigi
Pallocchini, Mariano Magnani, Pietro Calcina,
Giacomo Marconi, Paolo Carpanetti, Germano<span class="pagenum"><a name="Page_283" id="Page_283">[283]</a></span>
Ceccarelli, Oreste Tedeschi, Lodovico Talucci,
Perzio Giuseppe, Del Cassio.</p>

<p>Riuscirono a fuggire alle ricerche della polizia
Cesare Benvenuti e Paolo Barabella.</p>


<hr style="width: 45%;" />

<p>La presa di Monterotondo produsse grande
sgomento in tutto il territorio pontificio ed ebbe
per conseguenza la ritirata di tutte le truppe
papaline al di <ins title="Note di trascrizione: Nell'originale 'la'">là</ins> dei ponti di Tevere e del Teverone.</p>

<p>Garibaldi non aveva pace se non faceva un
colpo di mano su Roma sperando che gli amici
nella piazza gli avrebbero facilitata la riuscita e
non volle perdere tempo.</p>

<p>Lasciato un battaglione a Monterotondo sotto
gli ordini del colonnello Carbonelli, e speditone
un altro col colonnello Pianciani a Tivoli, il generale,
ordinato ad Acerbi ed a Nicotera di raggiungerlo,
muoveva diffilato con tutte le sue forze
su Roma.</p>

<p>Il giorno 29 Garibaldi portava il suo quartiere
generale a Castel Giubileo spingendo i suoi
avamposti oltre a Villa Spada e al Casino dei
Pazzi. I pontifici si erano ben premuniti; la porta
del Popolo, la Salaria, la Pia e tutte le ville attigue,<span class="pagenum"><a name="Page_284" id="Page_284">[284]</a></span>
Torlonia, Patrizi, Lodovisi e Monte Mario
erano guernite da pezzi coperti ed occupate da
numerose truppe. Garibaldi vide l'impossibilità
di un attacco venturoso; passò tutta la giornata
a studiare la posizione, e sperando sempre in una
insurrezione entro Roma, ordinò che nella notte
si accendessero fuochi in tutta la linea del campo.</p>

<p>Ma a Roma l'insurrezione non appena tentata
era stata repressa e spenta. Garibaldi con
alcuni Carabinieri genovesi sotto gli ordini di
Stallo e di Burlando e con alcune guide aveva
voluto tentare una ricognizione su ponte Nomentano;
incontrata una pattuglia di papalini questa
aveva presa la fuga. Dopo una permanenza di
un'ora in quel posto, due colonne di zuavi e di
antiboini sbucarono, una dal ponte Nomentano,
l'altra dal ponte Mamolo tirando contro i nostri.
Ma il Generale non volle, che si rispondesse, e
siccome egli non aveva voluto fare, che una ricognizione,
e lo scopo era raggiunto, nel mezzo
della notte ordinò la ritirata su Monterotondo.
Egli aveva avuto un messaggio, col quale lo si
informava che i francesi sbarcati a Civitavecchia
erano in marcia forzata per Roma, e perciò si
voleva preparare a riceverli.<span class="pagenum"><a name="Page_285" id="Page_285">[285]</a></span></p>

<p>Arrivati a Monterotondo mandava il seguente
contrordine:</p>

<p  style="text-indent:08%">
"Al generale Nicotera.</p>

<p>"Per i due messi vostri, che vidi questa
mattina vi inviai ordine di occupare Tivoli, e lo
stesso ordine vi confermo ora.</p>

<p>"&mdash;Qui tutto va bene.</p>

<p>"&mdash;Interventi o non interventi, bisognerà
compiere l'unificazione della patria.</p>

<p>"A Tivoli troverete Pianciani con un battaglione.</p>

<p>"Scrivetemi subito.</p>

<p>"Monterotondo 31 ottobre.</p>

<p  style="text-indent:60%">
<i>G. Garibaldi</i>.</p>

<p>Col ritorno a Monterotondo una gran parte
di volontari disertarono le loro file per ritornare
alle loro case, tantochè alla sera del 2 novembre
all'appello neppure la metà delle forze si trovò
presente.</p>

<hr style="width: 45%;" />


<p>Garibaldi, commosso per l'eroica morte di
Enrico Cairoli e dei suoi prodi, scriveva il
seguente ordine del giorno.<span class="pagenum"><a name="Page_286" id="Page_286">[286]</a></span></p>

<p  style="text-indent:08%">
"Volontari italiani!</p>

<p>"La Grecia ebbe i suoi Leonida, Roma antica
i suoi Fabi, e l'Italia moderna i suoi Cairoli,
colla differenza che con Leonida e Fabio gli eroi
furono trecento: con Enrico Cairoli essi furono
settanta, decisi di vincere o morire per la libertà
italiana.</p>

<p>"Nella notte del 22 al 23 del passato mese,
70 prodi comandati da Enrico e Giovanni fratelli
Cairoli, ardirono, pel Tevere, gettarsi fin
sotto le mura di Roma, col magnanimo pensiero
di portare soccorso d'armi e di braccia al popolo
romano combattente.</p>

<p>"A ponte Molle non vedendo i segnali convenuti,
sostarono. Giovanni Cairoli spedito in ricognizione
riferiva cessata la pugna in Roma.
"Ritirarsi o morire". Quei generosi preferirono
la morte.</p>

<p>"Si asseragliarono in S. Giuliano, e quivi,
uno contro quattro, armati di soli revolvers, questi
prodi, operando miracoli di valore, di gloria
imperitura coprirono <ins title="Note di trascrizione: Nell'originale 'un altra'">un'altra</ins> volta il nome italiano.</p>

<p>"Attaccati da due compagnie di zuavi e antiboini,
intrepidamente ne sostennero l'urto. La<span class="pagenum"><a name="Page_287" id="Page_287">[287]</a></span>
pugna fu accanita e sanguinosa; ma davanti a
quel pugno di valorosi i mercenari del papa ripiegarono.
Molti i caduti dei nostri, fra i quali
i Cairoli e l'Enrico morto.</p>

<p  style="text-indent:08%">
"Volontari".</p>

<p>"Tutte le volte che vi troverete a fronte dei
mercenari pontifici ricordatevi degli eroi di San
Giuliano.</p>

<p>Monterotondo 2 novembre.</p>

<p  style="text-indent:60%">
<i>G. Garibaldi</i>.</p>

<p>Ordine del giorno al maggiore Eugenio Andruzzi.</p>

<p>"Il maggiore Andruzzi ha il comando dei
distaccamenti composti dei <i>Volanti</i>, i quali non
devono oltrepassare i 50 uomini cadauno <ins title="Note di trascrizione: Nell'originale 'ne'">nè</ins> essere
meno di 30.</p>

<p>"Egli opererà con queste forze sulla destra
del Tevere disturbando il nemico in ogni modo
e dando al quartier generale ogni notizia di considerazione.</p>

<p>"Esso procurerà di sorprendere i distaccamenti,
esploratori, gendarmi e spie, e di non essere
sorpreso giammai.</p>

<p>"Perciò le sue marcie saranno più di notte
che di giorno.<span class="pagenum"><a name="Page_288" id="Page_288">[288]</a></span></p>

<p>"Distruggerà vie ferrate, i fili elettrici che
possono servire al nemico.</p>

<p>"Dovrà farsi amiche le popolazioni e fregiare
di bei fatti e con condotta irreprensibile la nobile
missione di servire questa santissima causa.</p>

<p>Monterotondo 2 novembre.</p>

<p  style="text-indent:60%">
<i>G. Garibaldi</i>.</p>

<p>Il 2 novembre con un ordine del giorno veniva
stabilito l'ordine di marcia per la via di
Tivoli. Si doveva partire da Monterotondo nelle
prime ore del mattino del 3; invece, per non si
sa qual contrattempo, s'incominciò la marcia
verso le ore 12.</p>

<p>Si erano dal Generale ordinati corpi di esploratori,
di avanguardia e fiancheggiatori.</p>

<p>Le posizioni di Palombara, Sant'Angelo, Monticelli
erano state occupate da tre battaglioni
comandati dal colonnello Paggi, si era quindi
tranquilli contro ogni sorpresa; ma non fu così.</p>

<p>Appena oltrepassata Mentana l'avanguardia
veniva <ins title="Note di trascrizione: Nell'originale 'attacata'">attaccata</ins> dai soldati pontifici.</p>

<p>Da un bosco che si trova a destra della
strada che da Mentana va a Tivoli, era incominciato
il primo attacco contro un piccolo reparto
dei nostri che precedeva la colonna in<span class="pagenum"><a name="Page_289" id="Page_289">[289]</a></span>
marcia. Menotti accorse con tre o quattro ufficiali
del suo stato maggiore e il suo capo guida
Augusto Lorenzini, per riconoscere il nemico,
ma non si potè accertate che di una cosa, e
cioè che il bosco era fortemente occupato&mdash;si
sperò che fosse una ricognizione di non grande
importanza e Menotti ordinava a Stallo di avanzare
col suo battaglione, d'occupare i punti più
elevati a destra e sinistra della strada, spingendo
le catene per sloggiare il nemico. Intanto
sopraggiungevano i battaglioni di Burlando, di
Missori, di Mayer che cogli uomini di Stallo si
spiegarono a destra per sostenere l'urto delle
forze papaline, mentre Menotti pensava alla difesa
del centro e della sinistra.</p>

<p>Ben presto si potè constatare che si aveva di
fronte tutto intero l'esercito pontificio e Garibaldi
spiegava immediatamente le sue forze indicando
a ciascuna colonna la posizione da occupare
e ordinando un simultaneo contrattacco
che fu spinto con bravura e sostenuto gagliardamente
contro forze assai superiori per oltre
due ore. Ma verso le 3 pom. soprafatti da nuove
forze, contrastando palmo a palmo il terreno, i
garibaldini furono costretti di abbandonare i<span class="pagenum"><a name="Page_290" id="Page_290">[290]</a></span>
pagliai ed indietreggiare fin sotto le case di Mentana.</p>

<p>In quel punto i tiri rapidi e ben aggiustati
dei nostri, appostati nelle case che avevano
occupato per ordine del generale, e quello dei
due cannoni che Garibaldi stesso aveva fatto
piazzare in eccellente posizione, arrestano la
foga del nemico.</p>

<p>La presenza del generale Garibaldi accompagnato
da Fabrizi, da Menotti, da Canzio, da
Mario, da Guerzoni e da altri, infonde nuovo
ardire nei nostri; il generale ordina la carica
alla baionetta&mdash;un urrà di gioia saluta il comando&mdash;e
la carica fu generale, splendida pel
risultato. Il nemico abbandona le posizioni, i
nostri riacquistano le loro e si procede all'assalto
di Villa Santucci, certi ormai della vittoria.</p>

<p>Ma vinti i papalini, altro nemico sconosciuto,
fin allora rimasto invisibile, giungeva in quel
punto, fresco di combattimento a rimpiazzare i
vinti, venendo a fulminare di fianco con fuoco di
fila mai interrotto i trafelati garibaldini.</p>

<p>Grandi masse nere si avanzavano intente
ad impadronirsi dei dossi delle colline di sinistra
coll'obiettivo evidente di tagliare la ritirata<span class="pagenum"><a name="Page_291" id="Page_291">[291]</a></span>
su Monterotondo. I bravi garibaldini sparavano
le loro ultime cartucce; ma era fuoco sprecato,
perchè le nostre palle non arrivavano neppure
alla metà della lunga linea percorsa dal nuovo
nemico.</p>

<p>La resistenza era ormai impossibile&mdash;e Garibaldi
visto il pericolo di essere in breve avviluppati,
ordinava la ritirata su Monterotondo,
che fu eseguita sotto il continuo grandinare
delle palle dei soldati dell'imperatore dei francesi.</p>

<p>Giunto a Monterotondo Garibaldi pensò di
organizzare la difesa asserragliandone l'entrata.
Ma mancavano del tutto le munizioni avendo
i bravi garibaldini consumata fin l'ultima cartuccia;
quale difesa era possibile?</p>

<p>I prodi difensori del governo teocratico portarono
a Roma, trofeo di vittoria, i due cannoni
di Monterotondo, non nostri ma del Papa: e fu
una mistificazione!</p>

<p>Portarono è vero dei prigionieri&mdash;ma anche
questi con frode perchè violarono <i>i patti</i>
della capitolazione segnata col comandante del
Castello, i quali sancivano che tutti i garibaldini
che si trovavano nel Castello e nelle case di
Mentana dovevano essere compresi nella capitolazione
e lasciati liberi di ritornare alle loro case.<span class="pagenum"><a name="Page_292" id="Page_292">[292]</a></span></p>

<p>Per dare un'idea di come si svolse una parte
dell'azione, ecco il rapporto del colonnello Elia
al generale Fabrizi:</p>

<p class="center">
<i>Rapporto del Comandante la 6<sup>a</sup> Colonna<br />
al capo di Stato Maggiore del Comando Generale</i><br />
Generale <i>Nicola Fabrizzi</i>.</p>

<p  style="text-indent:50%">
Ancona, li 12 novembre 1867.</p>

<p  style="text-indent:08%">
Generale,</p>

<p>"Rispondo all'invito diretto dalla S. V. a
tutti i comandanti di Colonne che si trovarono
presenti al combattimento di Mentana, inviandole
questo rapporto sulla parte avuta nel
combattimento suddetto, dalla 6<sup>a</sup> colonna da me
comandata.</p>

<p>Alle ore 11 1/2 a. m. del 3 corrente mossi
da Monterotondo alla testa della Colonna seguendo
l'ordine di marcia prescrittami dal Comando
Generale con ordine del giorno della sera
precedente.</p>

<p>"Le mie forze, molto diradate dopo il ritorno
a Monterotondo, si componevano del 18<sup>o</sup> Battaglione,
ridotto a 195 uomini, comandato dal
maggiore Perlach Pietro, del 19<sup>o</sup> comandato dal
maggiore Cesare Ghedini forte di 200 uomini,<span class="pagenum"><a name="Page_293" id="Page_293">[293]</a></span>
del 20<sup>o</sup> battaglione comandato da Cesare Bernieri
forte di 340 uomini, rimasto a Monterotondo
agli ordini del Comandante di quella piazza
colonnello Carbonelli.</p>

<p>"Giunto al paese di Mentana verso la 1 p.
m. dovetti fare alto essendomi impedita la marcia
dai volontari della 3<sup>a</sup> colonna, che ci precedeva,
comandata dal colonnello Valzania, i quali con
un'ordinata contromarcia a sinistra passando avanti
il nostro fronte si portavano a prendere
posizione sulle colline a sinistra del paese. Da
qualche ferito, che si vide passare, avemmo conoscenza
che ci trovavamo in faccia al nemico
e che ai posti avanzati eransi incominciate le
fucilate. In quel punto mi venne ordine dal
generale Garibaldi, trasmessomi dal suo aiutante
capitano Coccapieller, di fare occupare
da parte dei miei le case a sinistra di Mentana.
Trasmisi l'ordine ai maggiori Perlach e
Ghedini ed i nostri vi penetrarono risoluti a
respingere ogni attacco del nemico. Vista eseguita
tale operazione mi portai presso Garibaldi per
ulteriori istruzioni. Egli trovavasi a metà del
paese circondato dai vecchi compagni e dai suoi
aiutanti, dando ordini pel combattimento. Vedutomi,<span class="pagenum"><a name="Page_294" id="Page_294">[294]</a></span>
mi diede ordine di raccogliere le rimanenti
mie forze e di spingermi con esse al di là delle
case, che formano il lato sinistro del paese di
Mentana, se vi si giunge da Monterotondo; ordinai
ai miei, che non erano nelle case, di seguirmi
in avanzata verso la parte più presa di
mira dal nemico. Avevo con me i maggiori Perlach
e Ghedini, l'aiutante maggiore Tironi, l'aiutante
in seconda Barattini Filippo, l'ufficiale d'ordinanza
Falaschini Pietro, il capitano Berti Antonio,
il tenente Augusto Marinelli, il mio capo
di stato maggiore capitano Boldrini, il capitano
Canini dei Mille, il tenente Occhialini ed i sottufficiali
Longhi, Zagaglia, Beretta, Melappioni,
Berti, Pezzali, Leone Bucciarelli, Saltara, Beducci,
Mariotti, Marinelli Luigi, Ferraioli ed i caporali
Luigi Padiglioni, Cesare Burattini e l'aiutante
del 18<sup>o</sup> battaglione sottotenente Luigi Carnevali.
Si erano pure uniti a me i capitani Grassi e
Ballanti. Altri volontari comandati da Salomone<a name="FNanchor_1_1" id="FNanchor_1_1"></a><a href="#Footnote_1_1" class="fnanchor">[1]</a>
e da Frigesy, fra i quali i bravi Buratti e

<span class="pagenum"><a name="Page_295" id="Page_295">[295]</a></span>
Giammarioli rafforzavano la posizione, fatta segno
alle palle nemiche. Ordinai ai bravi che avevo con
me, di spiegarsi in catena e rasentando le siepi,
fiancheggianti la strada che taglia quei campi e
conduce alla villa Santucci, spingersi in avanti
nell'intento di sloggiare il nemico dalla villa occupata.
I garibaldini rispondevano da bravi al fuoco
nemico e gli ufficiali ne li incoraggiavano; eravamo
fulminati dall'artiglieria e dal fuoco vivissimo
delle carabine; più di un volontario era
caduto al mio fianco e già feriti il mio aiutante
in primo Tironi, il capitano Antonio Berti che
bravamente rimasero al loro posto. La faccenda
si faceva sempre più seria; mandai l'aiutante in
seconda Burattini, onde riunisse quanti dei nostri
potesse e li portasse con <ins title="Note di trascrizione: Nell'originale 'se'">sè</ins> al fuoco, ma
ritornò solo. Si era da ogni parte impegnati e
non conveniva fare scendere i garibaldini che
occupavano le case; privi di rinforzi ed incalzati<span class="pagenum"><a name="Page_296" id="Page_296">[296]</a></span>
dagli Zuavi pontifici fin sotto le case di Mentana,
riuniti intorno a me quanti più ne potei, ufficiali
e soldati, ordinai una carica alla baionetta; coadiuvati
dai nostri, che dalle case tiravano addosso
agli assalitori e dal tiro dei cannoni che il Generale
aveva fatto piazzare in buon posto, i miei,
incoraggiati dagli ufficiali primi ad esporsi, si
slanciano contro i papalini e sotto gli occhi di
Garibaldi, di Fabrizi, di Menotti, di Ricciotti, di
Canzio, di Mario e di altri bravi giunti sul posto
in quel punto, mettono in fuga, incalzandoli colla
punta della baionetta, gli assalitori. Fu un attacco
brillantissimo, tanto che Canzio, che mi era venuto
vicino, si congratulò con me pel risultato.
Si credette per un momento alla vittoria.</p>
<div class="footnote"><a name="Footnote_1_1" id="Footnote_1_1"></a><a href="#FNanchor_1_1"><span class="label">[1]</span></a> Il 3<sup>o</sup> battaglione della colonna Salomone comandato dal
maggiore Ravelli prese strenua parte al combattimento a fianco
dei miei; del battaglione facevano parte alcuni anconitani fra
i quali il furiere Aldobrando Campagnoli che a Montelibretti
si condusse con tanto valore da venire proposto per la promozione
ad ufficiale, Riccardo Cancellieri ed il Federici nativo di
Rimini. A Mentana il Campagnoli combattendo a corpo a corpo,
venne ferito da colpo di baionetta e fatto prigioniero dai francesi.</div>
<p>"Ciò avveniva verso le 4 pom.; ma passato
poco tempo ci vedemmo più fortemente attaccati
in altro punto.</p>

<p>"Il generale Fabrizi, venerando patriota,
esperto ed ardito soldato, si era trovato esso pure
in quella pericolosa posizione, incoraggiando col
suo esempio e sangue freddo al combattimento
i nostri, i quali sfiniti da una lotta che durava
da quattr'ore incessante, e qualche volta a corpo
a corpo, bruciavano sul nemico in fuga le ultime<span class="pagenum"><a name="Page_297" id="Page_297">[297]</a></span>
cartuccie. Attorno a Fabrizi stavano gli eroi di
cento altri combattimenti, Missori, Guerzoni, Tanara,
Bezzi; tutti studiavano le mosse del nemico,
che credevano in ritirata; questo invece, cambiata
tattica e direzione all'attacco, spingeva forti colonne
sulle alture della nostra posizione di sinistra,
difesa da Valzania, allo scopo di tagliarci
la ritirata su Monterotondo.</p>

<p>"La natura dei tiri, la regolarità e rapidità
dei medesimi, il fischio delle palle, tutto aveva
cambiato. Non erano più le truppe papaline che
si battevano contro i pochi ed estenuati garibaldini,
privi ormai di munizioni; stavano di fronte
ad essi i primi soldati del mondo che facevano
le prime prove dei loro Chassepot sui petti dei
patrioti italiani.</p>

<p>"La colonna Valzania stette salda finchè
ebbe cartuccie da sparare contro il formidabile
assalto; ma poi, sopraffatta da forze imponenti e
ridottasi senza munizioni, dovette ripiegare. Abbandonata
la posizione di sinistra fu giuocoforza
ai nostri di battere con la maggiore celerità possibile
in ritirata, per non essere tagliati fuori da
Monterotondo.</p>

<p>"Non furono però in tempo di farlo i molti,<span class="pagenum"><a name="Page_298" id="Page_298">[298]</a></span>
che trovavansi, per ordine avuto dal Generale,
ad occupare le case ed il Castello di Mentana,
i quali rimasero prigionieri e fra questi molti
del 18<sup>o</sup> e 19<sup>o</sup> battaglione appartenenti alla mia
colonna.</p>

<p>"Il 20<sup>o</sup> battaglione, pure facente parte della
6<sup>a</sup> colonna, rimasto a Monterotondo, fece anch'esso
il suo dovere. Il bravo capitano Litta,
che lo comandava in assenza del maggiore Bernieri,
visto che a Mentana erasi impegnata con
calore l'azione, allo scopo di garantire ai nostri
la ritirata in caso di rovescio, portò la maggior
parte delle sue forze ad occupare il convento
dei Cappuccini situato in buona posizione sulla
strada che va a Mentana, da dove potè arrestare
la foga dei francesi, che si avanzavano
seguendo i nostri, i quali poterono ritirarsi con ordine.
Giovò non poco l'azione risoluta del capitano
Raffaello Giovagnoli, che si trovava al Romitorio,
da dove respingeva i ripetuti attacchi
del nemico. Egli volle tentare un ultima controcarica
alla testa di un centinaio di valorosi, che
fecero prodigi. Molti di quei bravi caddero attorno
al Giovagnoli colpiti dalle palle dei Chassepot
dell'imperatore di Francia; fra quelli che<span class="pagenum"><a name="Page_299" id="Page_299">[299]</a></span>
più si distinsero per valore, primeggiò il sottotenente
Luigi Coralizzi, che riportava grave ferita
alla testa da farlo ritenere per morto.</p>

<p>"Tutti fecero il proprio dovere. Gli ufficiali
molto si distinsero per ardire e sangue freddo,
nel condurre i volontari al combattimento.</p>

<p>"Non mi è permesso di dare preciso ragguaglio
dei feriti e dei morti appartenenti alla
mia colonna, stantechè, come già dissi, essendo
una buona parte dei volontari rimasti entro le
case occupate per ordine del generale Garibaldi,
fu ad essi chiusa la ritirata su Monterotondo e
caddero quindi prigionieri dei francesi. E potendo
avvenire, che per la inesattezza delle notizie,
io ommetta di comprendere fra i primi
alcuni di quelli che sono ora prigionieri in Roma,
mi è forza astenermi dal compilare la nota richiestami
dalla S. V. Onorevolissima; però mi
riserbo inviarla non appena per via di documenti
e di esatte informazioni, sarò giunto a
conoscere con sicurezza il vero stato delle cose.</p>

<p>"Frattanto le invio un primo elenco dei feriti
e dei morti, che non mi fu difficile di compilare,
essendo quasi tutti caduti a me vicini,
mentre difendevano la importante posizione affidataci<span class="pagenum"><a name="Page_300" id="Page_300">[300]</a></span>
dal generale Garibaldi. Morti, il capitano
Grassi di Jesi, i tenenti Vianini Pietro di Alessandria,
Mazzoni Giuseppe di Bologna, i furieri
Giorgini Francesco di Sinigallia, Pezzoli Augusto
di Bologna, i caporali del Frate Valentino di
Fabriano, Cappuccini Pietro di Ancona, Luzzi
Baldassare di Osimo, Toscani Domenico di Filottrano,
Petravecchia Nicolò di Matelica. Feriti
i capitani: Tironi Augusto aiutante maggiore,
Berti Antonio di Ancona, Canini Cesare dei
Mille, Ballanti Gaspare di Corinaldo, Zagaglia
Carlo di Jesi; i tenenti Occhialini Serafino, Falaschini
Pietro di Ancona, Montanari Giovanni
di Bagnacavallo, Campagnoli Aldebrando di Ancona;
i furieri Elia Leopoldo di Ancona, Berti
Raffaele di Ancona, Pezzoli Augusto di Bologna,
Gatti Filippo di Jesi, i sergenti Marchetti Virgilio
di Ancona, Fida Camillo di Fabriano, Bernani
Cesare di Fabriano; i soldati Marsili Luigi
di Osimo, Sileoni Tita di Osimo, Nigretti Federico
di Bagnacavallo.</p>

<p  style="text-indent:50%">
Il comandante la 6<sup>a</sup> colonna</p>

<p  style="text-indent:60%">
Col. <i>A. Elia</i>.</p>

<p>Dopo il sanguinoso combattimento e la ritirata,
il generale fu per lungo tempo deciso a<span class="pagenum"><a name="Page_301" id="Page_301">[301]</a></span>
continuare la resistenza in Monterotondo. Non
voleva sentire parlare di ritirata "La nostra
bandiera é <i>Roma o Morte</i>. Non siamo andati a
Roma dobbiamo morire qui!" diceva. Ma i comandanti
di colonna, credettero loro dovere d'insistere
nell'interesse della patria, e vollero che
l'Elia assumesse l'incarico del tentativo ad essi
fallito.</p>

<p>Fu con fatica che Elia poté persuadere il generale,
che la vita sua e dei suoi doveva essere
conservata all'Italia. Il generale scosso domandò
se Fabrizi, Menotti e Ricciotti erano rientrati,
ed avendo Elia risposto affermativamente, questi
gli diede l'incarico di ordinare la ritirata su
Passo-Corese. La ritirata fu eseguita senz'essere
punto molestata e si passò la notte sul territorio
ancora tenuto dal papa per virtù dell'intervento
dei soldati dell'imperatore dei francesi.</p>

<p>Quando al mattino il generale entrava nel
territorio italiano, il primo che gli si presentò
fu il colonnello Caravà, già suo ufficiale, allora
comandante del 4<sup>o</sup> granatieri di guardia al confine,
il quale durante la campagna si era fraternamente
interessato, in tutti i modi possibili,<span class="pagenum"><a name="Page_302" id="Page_302">[302]</a></span>
permessigli dalla disciplina, de' nostri sbandati
e dei nostri feriti. Garibaldi gli porse la mano
e gli disse:</p>

<p>"Colonnello, siamo stati battuti, ma potete
assicurare i nostri fratelli dell'esercito che l'onore
delle armi italiane è salvo".</p>

<p>Eloquente epigrafe di quella campagna, che,
nel 1899 ebbe il battesimo di riconoscimento,
allorchè per volontà del parlamento fu riconosciuta
campagna nazionale.</p>

<p>Dippoi si fece la consegna delle armi da parte
dei soldati volontari alle truppe italiane.</p>

<p>Quando i compagni presero congedo dal generale
che saliva sul treno per Firenze tutti
erano commossi; Elia gli disse:&mdash;"Non tarderà
altra occasione&mdash;ricordatevi di me generale!".
Ed Egli tenendogli la mano fra le sue,
rispondeva:&mdash;"Mi ricorderò di voi, come della
mia sciabola".</p>

<hr style="width: 45%;" />

<p>Mentana può considerarsi come uno di quei
casi fatali, che affrettano i destini di una Nazione;
come un olocausto inevitabile, necessario!
Questo glorioso combattimento, anche una volta
dimostrò che gl'italiani si battevano: 4000 garibaldini,<span class="pagenum"><a name="Page_303" id="Page_303">[303]</a></span>
male armati, quasi senza munizioni,
affamati tennero gagliardamente testa a 5000
papalini ed a 4000 francesi, armati di Chassepot,
tenendoli a rispettosa distanza per mezza giornata
e facendo pagar cara la loro vittoria.</p>



<hr style="width: 65%;" />
<h2><a name="CAPITOLO_XXVI" id="CAPITOLO_XXVI"></a>CAPITOLO XXVI.</h2>

<h3><b>Il 1870&mdash;Digione&mdash;Entrata in Roma.</b></h3>


<p>Sul principio del 1870, scoppiavano una dietro
l'altra, le notizie dell'anno terribile; l'antico
duello tra Francia e Germania ripreso; il primo
esercito francese distrutto a Worth e a Gravelotte;
il secondo annientato a Sedan; l'imperatore
stesso fatto prigioniero; l'impero caduto e
in Francia la repubblica proclamata; gli eserciti
di Germania sotto le mura di Parigi.</p>

<p>La Francia, troppo grande per darsi vinta,
faceva sforzi eroici per rialzarsi.</p>

<p>Mentre il governo italiano spinto dall'unanime
sentimento del partito liberale si apprestava
alla conquista di Roma, Garibaldi offriva
la sua spada alla repubblica francese. Ma al governo
della difesa nazionale non giunse gradita
l'offerta, e l'avrebbe respinta se il generale Bordone,<span class="pagenum"><a name="Page_304" id="Page_304">[304]</a></span>
amico di Garibaldi, non si fosse assunto
l'incarico e la responsabilità di scrivergli che
sarebbe stato accolto a braccia aperte dal popolo
francese.</p>

<p>Saputo che il generale voleva andare in
Francia, Elia, che con molti altri era pronto ad accompagnarlo,
gli scriveva che esso e i compagni
aspettavano una sua chiamata, desiderosi di seguirlo;
contemporaneamente scriveva all'amico
Canzio che così rispondevagli:</p>

<p  style="text-indent:50%">
Genova, 28 settembre 1870.</p>

<p  style="text-indent:08%">
Mio carissimo Elia,</p>

<p>"Il generale è prigioniero a Caprera e Menotti
a Catanzaro, e in Francia non ci vogliono.</p>

<p>"Codesti novelli Bruti, che oggi reggono la
cosa pubblica in Francia, vogliono diplomatizzare
e non pensano a prepararsi a lotta suprema,
che abbia per obbiettivo, la cacciata dell'invasione
straniera.</p>

<p>"M'ingannerò, ma essi non servono, come
dovrebbero, la Francia e la causa repubblicana.</p>

<p>"Alla generosa e patriottica offerta del generale
non risposero ancora; allo slancio dei
volontari contrappongono ordini rigorosissimi ai
consoli e ai confini donde siamo rimandati.<span class="pagenum"><a name="Page_305" id="Page_305">[305]</a></span></p>

<p>"Domani avrò lettera dal generale e ordini
suoi, che immediatamente ti comunicherò; per
ora io ti consiglio a non muoverti.</p>

<p>
"Saluto gli amici.</p>

<p  style="text-indent:60%">
"Aff.mo tuo</p>

<p  style="text-indent:60%">
"<i>S. Canzio</i>".</p>

<p>E così Elia e gli amici, che sarebbero andati
con lui, non si mossero.</p>

<p>Coloro che seguirono il generale Garibaldi
tennero alto anche una volta il valore italiano
fugando a Digione le schiere degli invasori,
vendicando in modo così generoso il <ins title="Note di trascrizione: Nell'originale 'fraticidio'">fratricidio</ins>
della repubblica Romana ed il fatto di Mentana.</p>

<p>Nobile sangue italiano fu versato sul suolo
francese ed è titolo di gloria il rammentare, che
l'unico trofeo che si conserva in Francia di
quella guerra disastrosa, è la bandiera del 61<sup>o</sup>
reggimento prussiano strappata sotto un grandinare
di palle dai garibaldini, comandati da Ricciotti
Garibaldi.</p>

<p>Ecco quello che Garibaldi dice nel suo libro:
"Memorie Autobiografiche" <i>della Campagna di
Francia.</i></p>
<p>"Il governo della difesa nazionale, composto
di tre onesti individui meritevoli della fiducia<span class="pagenum"><a name="Page_306" id="Page_306">[306]</a></span>
del paese, mi accolse perchè imposto dagli avvenimenti,
ma con <ins title="Note di trascrizione: Nell'originale 'fredezza'">freddezza</ins>; coll'intenzione manifesta
di volersi servire del mio povero nome,
ma non altro; privandomi dei mezzi necessari
a che la cooperazione mia potesse riuscire utile.</p>

<p>"Gambetta, Cremieux, Glain-Bizoin individualmente
furono con me gentili; ma il primo,
più di tutti, da cui avrei dovuto aspettarmi un
concorso energico, mi lasciò in abbandono durante
un tempo prezioso.</p>

<p>"Nei primi di settembre 1870 fu proclamato
il governo provvisorio in Francia, ed io il 6 di
quel mese offrii i miei servizi a quel governo;
e quel governo stette un mese senza rispondermi;
tempo prezioso in cui si sarebbe potuto
far molto, e che fu intieramente perduto.</p>

<p>"Solo ai primi di ottobre seppi che sarei stato
accolto in Francia, ed il generale Bordone, a
cui solo si deve la mia accettazione, venne a
cercarmi in Caprera col piroscafo la <i>Ville de
Paris</i>, capitano Condray, sul quale giunsi a Marsiglia
il 7 ottobre.</p>

<p>"Esquiros, prefetto dell'illustre città e la popolazione
entusiasmata mi accolsero festosamente;
un telegramma del governo di Tours mi chiamava
immediatamente presso di <ins title="Note di trascrizione: Nell'originale 'se'">sè</ins>.<span class="pagenum"><a name="Page_307" id="Page_307">[307]</a></span></p>

<p>"A Tours perdetti vari giorni per l'indecisione
del governo, e mi trovai sul punto di dovermene
tornare a casa, perchè compresi che ero poco
gradito; l'incarico che si voleva darmi, quello
di organizzare alcune centinaia di volontari italiani
che si trovano a Chambery ed a Marsiglia,
lo dimostrava.</p>

<p>"Dopo controversie coi signori del governo,
mi recai a Dôle per raccogliervi quegli elementi
d'ogni nazionalità che dovevano servire di nucleo
al futuro esercito dei Vosges.</p>

<p>"I Prussiani marciavano su Parigi dopo
Sédan, e naturalmente sul loro fianco sinistro,
ove s'addensavano le nuovo reclute della Francia,
essi dovevano tenere dei fiancheggiatori, e questi
più volte comparvero sino nei dintorni di Dôle,
ove tenevo pochi uomini in via d'organizzazione,
poco equipaggiati, e, quel che è peggio, per molto
tempo male armati; il nostro contegno, comunque,
fu energico, prendendo posizione a
Mont Rolland prima, e poi nella Foret de la
Serre, dimodochè Dôle rimase inviolata per tutto
il tempo che noi vi soggiornammo.</p>

<p>"Da Dôle ebbi ordine in novembre di portarmi
colla mia gente nel Morvan, minacciato<span class="pagenum"><a name="Page_308" id="Page_308">[308]</a></span>
dal nemico, assieme all'importante stabilimento
metallurgico del Creuzot.</p>

<p>"Io scelsi Auton per porvi il mio quartier
generale; l'arrivo degli Italiani di Janara e di
Ravelli, di alcuni Spagnoli, Greci, Polacchi, e di
alcuni battaglioni di mobili cominciò a rialzare
l'effettivo del nostro piccolo esercito, perchè
avemmo alcuni pezzi da montagna, due batterie
di campagna e alcune guide a cavallo; la maggior
parte d'italiani.</p>

<p>"Si organizzarono tre brigate; la prima comandata
dal generale Bossack; la seconda dal
colonnello Delpeck che poi passò sotto gli ordini
del colonnello Lobbia, e la terza comandata da
Menotti; la quarta brigata sotto il comando di
Ricciotti, si componeva da principio di sole compagnie
di franchi tiratori, operanti in colonne
volanti, e sull'ultimo della campagna venne accresciuta
con alcuni battaglioni di mobilizzati.
Capo di Stato Maggiore dell'Esercito fu il generale
Bordone, che in occasione di mia infermità
supplì me stesso in ogni circostanza; Capo
del mio quartier generale fu il colonnello Canzio,
sinchè prese il comando della quinta brigata alla
quale aggiunsi la prima, dopo la morte del generale<span class="pagenum"><a name="Page_309" id="Page_309">[309]</a></span>
Bossack; comandante dell'artiglieria fu il
colonnello Olivier.</p>

<p>"I due nostri squadroni di guide furono comandati
dal Forlatti; il dottore Timoteo Riboli
fu capo dell'Ambulanza; comandante di piazza
presso il quartier generale il tenente colonnello
Demag; capo del genio il colonnello Gauklair.</p>

<p>"Con tale <ins title="Note di trascrizione: Nell'originale 'organizzione'">organizzazione</ins> alquanto improvvisata,
movemmo verso la metà di novembre per
Arnay-le-Duc e la Valle dell'Ouche che scende
a Dijon, ove si trovava l'esercito prussiano di
Werder che minacciava la vallata del Rodano, e
che teneva i suoi avamposti verso Dôle, Nuits,
Soubernon, taglieggiando con delle scorrerie tutti
i paesi circonvicini.</p>

<p>"Il sedicente esercito dei Vosges, forte di
circa ottomila uomini, marciava dunque contro
l'esercito vittorioso di Werder di circa <ins title="Note di trascrizione: Nell'originale 'ventimile'">ventimila</ins>
uomini con molta artiglieria e cavalleria.</p>

<p>"I nostri tiratori impegnarono subito varie
scaramuccie di non grande rilievo, eccettuata la
brillante impresa di Ricciotti su Châtillon sur
Seine, e quella d'Ordinarie. Nella prima, i franchi
tiratori della quarta brigata eseguirono una magnifica
sorpresa, la quale è narrata nell'ordine
del giorno seguente:<span class="pagenum"><a name="Page_310" id="Page_310">[310]</a></span></p>

<p class="center">ORDINE DEL GIORNO</p>

<p>"I franchi tiratori dei Vosges, i cacciatori
dell'Isêre, i cacciatori delle Alpi (Savoiardi), il
battaglione del Doubs, ed i cacciatori dell'Hâvre
che sotto la direzione di Ricciotti Garibaldi han
presa parte all'affare di Châtillon, hanno ben meritato
della Repubblica.</p>

<p>"In numero di quattrocento essi assalirono
circa mille uomini, li sconfissero, fecero loro
<ins title="Note di trascrizione: Nell'originale 'centossantasette'">centosessantasette</ins> prigionieri, fra cui tredici ufficiali,
presero ottantadue cavalli sellati, quattro
vetture d'armi e munizioni e il carro della posta.
I nostri ebbero sei morti e dodici feriti, assai
più i nemici. Raccomando i prigionieri alla generosità
francese.</p>

<p>"Arnay-le-Duc, 21 novembre 1870.</p>

<p  style="text-indent:60%">
<i>G. Garibaldi</i>".</p>

<p>"Eravamo alla metà di novembre e nulla si
era ancora da noi operato d'importante; qualche
cosa conveniva fare.</p>

<p>"Misurarsi in un attacco di giorno contro
l'esercito di Werder che occupava Dijon, sarebbe
stata una stoltezza, si poteva fare un tentativo
di notte. Di notte la diversità delle armi spariva,<span class="pagenum"><a name="Page_311" id="Page_311">[311]</a></span>
giacchè anche in Francia c'eran toccati i soliti
ferracci, e questi nelle tenebre potevano sembrare
fucili ad ago, con cui erano armati i nemici;
oltre che io avevo per massima che non
si deve sparare <ins title="Note di trascrizione: Nell'originale 'un'">in</ins> un attacco di notte, massime
da militi nuovi.</p>

<p>"La mattima del 26 novembre, essendo io
montato a cavallo a Lantenay per riconoscere
quell'altipiano, mi trovavo con lo Stato Maggiore
su quelle alture, quando una colonna di più migliaia
di prussiani con le tre armi, uscita da Dijon,
avanzavasi per la strada maestra verso noi.</p>

<p>"Ordinai a tutte le forze che si trovavano
nel villaggio di Lantenay di salire sull'altipiano,
e le collocai di mano in mano che arrivavano
nei loro posti di battaglia, a destra e sinistra
della strada per cui giungevano, lasciando sulla
stessa strada alcuni battaglioni in colonna come
riserva, e per una carica decisiva, in caso che
il nemico si spingesse sino alle nostre linee. La
maggior parte della terza brigata, che formava il
nerbo delle nostre forze, occupava la sinistra
schierata sull'orlo del bosco, con le sue linee di
tiratori in fronte sul ciglione della collina che dominava
il bosco stesso. Le riserve nella strada
appartenevano esse pure alla terza brigata.<span class="pagenum"><a name="Page_312" id="Page_312">[312]</a></span></p>

<p>I carabinieri genovesi erano collocati all'estrema
sinistra, e la nostra artiglieria composta
di una batteria di campagna, da 4 rigata e di due
batterie da montagna, si era collocata alla sinistra
dei genovesi in posizione dominante tutte le altre.</p>

<p>"Sulla nostra destra eranvi i franchi tiratori
di Lhost che furono poi rinforzati da quei di Ricciotti.
La poca cavalleria composta di trenta cacciatori
e di alcune guide, s'era collocata in fronte
del centro nostro in una depressione del terreno.
Si aveva una forza di cinquemila uomini in tutto.</p>

<p>"Nel combattimento di Lantenay, 26 novembre
1870, non prese parte nè la prima nè
la seconda brigata. La prima, perchè nel giorno
anteriore, verso Fleury in conseguenza di quel
combattimento, erasi ritirata su Pont de Pany.
La seconda era in marcia ed arrivò il 27 a Lantenay.</p>

<p>"Il reggimento Ravelli della terza brigata,
composto d'italiani, era pure assente, trovandosi
verso l'Ouche.</p>

<p>"Occupato Paque dal nemico, io feci avanzare
due pezzi della nostra artiglieria sostenuti
da alcune linee di tiratori, che cacciarono con
pochi tiri il nemico dal villaggio.<span class="pagenum"><a name="Page_313" id="Page_313">[313]</a></span></p>

<p>"Mentre ciò succedeva, i Prussiani avevano
fatto gran mostra delle loro forze schierandole
sulle dominanti alture di Prenois. Mentre il loro
battaglione si ritirava con precipitazione da
Paques, appena sostenuti da alcuni pezzi, non
fecero avanzare la superba linea che stava in
riserva&mdash;"Dunque essi non sono in gran forza!"
ecco il ragionamento che io mi feci subito&mdash;"Non
vengono? ebbene andiamo noi a trovarli".&mdash;Mi
decisi quindi di attaccarli, e marciammo
risolutamente contro il nemico, colla stessa ordinanza
di battaglia con cui lo avevamo aspettato
nelle posizioni nostre.</p>

<p>"I nostri franchi tiratori di destra caricarono
la sinistra nemica bravamente, minacciando di
avvolgerla. La terza brigata avanzava in ordine
perfetto, colle sue linee di bersaglieri al fronte,
seguita da colonne di battaglioni così serrate da
destare invidia ai soldati i più agguerriti.</p>

<p>"Io andavo superbo di comandare tale gente
contemplando la bell'ordinanza su di un campo
di battaglia vero, e tanta intrepidezza da parte
dei miei giovani fratelli d'armi.</p>

<p>"Le artiglierie nemiche collocate sulle alture
di Prenois, fulminavano le nostre linee, come sanno<span class="pagenum"><a name="Page_314" id="Page_314">[314]</a></span>
fare i pezzi prussiani; eppure non si scorgeva
nei centri la minima esitazione; nessuna ondulazione
nelle linee, ammirabile il loro contegno;
l'energia, la fermezza e la fredda bravura delle
truppe repubblicane, scossero l'impassibile intrepidezza
dei vincitori di Sédan; e quando essi
videro che non si temevano le loro granate, ma
si avanzava coraggiosamente e celeramente alla
carica, cominciarono la loro ritirata su Dijon.
Due sole nostre compagnie che <ins title="Note di trascrizione: Nell'originale 'aveva'">avevano</ins> fiancheggiato
il villaggio sulla destra in sostegno della
nostra cavalleria, caricarono insieme un battaglione
di riserva prussiana, che con due pezzi
d'artiglieria era rimasto indietro, per proteggere
la ritirata, cagionandogli forti perdite. Si distinsero
in quella carica il colonnello Canzio ed il
comandante Boudet, che entrambi ebbero morti
i cavalli.</p>

<p>"Lo spirito dei miei militi era stupendo;
eravamo stati sì felici nella giornata che io presi
la risoluzione di tentare un colpo disperato, che
riuscendo avrebbe potuto rialzare le sorti della
sventurata repubblica e forse obbligare il nemico
ad abbandonare l'assedio di Parigi, vedendosi
minacciato sulle principali sue linee di comunicazione.<span class="pagenum"><a name="Page_315" id="Page_315">[315]</a></span>
Ma quali mezzi aveva posti in mia mano
il governo della difesa? Io rabbrividisco pensandovi!
Era troppo presumere, sperando una vittoria!
Però in una notte piovosa della fine di
novembre pensai di fare un tentativo, confidando
che in caso di non riuscita avremmo avuto
tempo sufficiente per ritirarci: decisi l'attacco.
L'inaspettata aggressione produsse in Dijon una
qualche confusione; ma, sia detto in onore della
Germania, i numerosi corpi ivi stanziati, scaglionaronsi
prontamente nelle forti posizioni di <ins title="Note di trascrizione: Nell'originale 'Talans'">Talant</ins>,
Fontaine, Hauteville, Daix e ci ricevettero
con una grandine tale di fucilate, come non vidi
mai l'eguale.</p>

<p>"I miei giovani militi tennero testa e compirono
quanto si poteva compiere in tale circostanza.
I posti esterni dei prussiani furono assaliti
uno dopo l'altro, conquistati e distrutti
malgrado una fiera difesa.</p>

<p>"La mattina i nostri cadaveri si trovavano
ammonticchiati sui cadaveri dei nemici, la maggior
parte di questi forati da bajonette, giacchè
l'ordine era di non sparare.</p>

<p>"Giunti, sotto Talant, il fuoco nemico era
troppo formidabile per poterlo superare e si dovette<span class="pagenum"><a name="Page_316" id="Page_316">[316]</a></span>
ripiegare a destra ed a sinistra della strada
maestra, per scansare i tiri diretti che la solcavano
orribilmente e facevano strage.</p>

<p>"Il nostro assalto alle posizioni di Dijon
cominciò verso le sette pomeridiane; era molto
buio e tempo piovoso. Sino alle 10 ebbi molta
fiducia di riuscire; ma scorsa quell'ora i capi
della mia avanguardia mi fecero sapere essere
inutile persistere nell'assalto, essendo spaventosa
la resistenza del nemico ed impossibile fare avanzare
la nostra gente. Con reluttanza mi dovetti
conformare alle asserzioni dei miei fidi e dovetti
ordinare la ritirata che per essere di notte potè
effettuarsi senza perdite. Il nemico non si mosse
dalle sue posizioni e noi non fummo disturbati.</p>

<p>"Luogo di concentramento di tutti i corpi
in ritirata del sedicente esercito dei Vosges su
Autun.</p>

<p>"Il 1<sup>o</sup> decembre il nemico, imbaldanzito dalla
nostra ritirata, venne di sorpresa ad attaccarci
ad Autun. Collocate le loro artiglierie sulle alture
di Saint Martin cominciarono a fulminarci&mdash;Era
verso il mezzogiorno.</p>

<p>"Feci collocare i nostri diciotto pezzi in posizione
dominante quella nemica e questi serviti<span class="pagenum"><a name="Page_317" id="Page_317">[317]</a></span>
con ardore e bravura dai nostri giovani artiglieri,
tempestarono di projetti l'avversario e lo
obbligarono dopo più ore di combattimento, a portare
indietro i propri pezzi.</p>

<p>"Alcune compagnie di franco tiratori ed alcuni
battaglioni di mobili lanciati sul fianco sinistro
dei Prussiani, completarono la giornata,
ed il nemico fu obbligato a ritirarsi.</p>

<p>"A Autun servimmo di cortina e protezione
ai due movimenti di fianco che si operarono da
Chagny a Orleans dal generale Crousat, e dal
grande esercito della Loira, comandato dal generale
<ins title="Note di trascrizione: Nell'originale 'Bourbacky'">Bourbaky</ins> verso l'est. In conseguenza del
movimento del generale Bourbaky, i prussiani
abbandonarono Dijon, e noi l'occupammo con
alcune compagnie di franchi tiratori e dipoi con
tutte le nostre forze".</p>

<p>Prima di abbandonare Autun il generale consegnava
a suo figlio Ricciotti il seguente:</p>

<p class="center">ORDINE DEL GIORNO</p>

<p>"Partendo da Autun devi pigliare la direzione
di Sémur e di Montbard per turbare le
comunicazioni del nemico, il quale occupa Troyes
e Auxerre, e di quello che occupa Dijon.<span class="pagenum"><a name="Page_318" id="Page_318">[318]</a></span></p>

<p>"Potendo arrivare a Montbard, <ins title="Note di trascrizione: Nell'originale 'Chatillon'">Châtillon</ins>,
Chaurmont, Neufcháteau, sulla gran linea delle
comunicazioni dell'inimico, la quale va da Strasburgo
a Parigi, l'operazione diventerà molto
più ardua e più importante.</p>

<p>"All'uopo di compiere con successo tale missione
ci vogliono militi <i>ad hoc</i>, cioè uomini forti
ed agili; quanti nol fossero debbono rimanere
ad Autun nei depositi, ove serviranno di nocciolo
per l'istruzione dei nuovi franchi tiratori.</p>

<p>"Sorpassati gli avamposti del nostro esercito
verso il nord, i tuoi movimenti hanno sempre
ad effettuarsi di notte.</p>

<p>"Che l'aurora ti trovi sempre imboscato preferibilmente
nei lembi dei boschi, sempre pronto
a sorprendere gli esploratori nemici, i loro corrieri,
o le loro vettovaglie, e sempre a portata
dei boschi e delle montagne, per assicurarti la
ritirata.</p>

<p>"Non essendo punto possibile il trar carri e
muli con munizioni di riserva, ciascun milite
deve curare diligentemente le proprie cartuccie,
epperò sparare di rado e bene.</p>

<p>"Ti raccomando severissimamente un buon
contegno cogli abitanti, i quali devono amare e<span class="pagenum"><a name="Page_319" id="Page_319">[319]</a></span>
stimare i militi della repubblica. Amati dagli
abitanti si avranno facilmente buone guide, il
che non deve mai mancarti, come pure esatte
informazioni delle posizioni del nemico, delle sue
forze, ecc.</p>

<p>"Giunto sulle linee di comunicazioni di lui,
urge distruggervi le vie ferrate e i telegrafi.</p>

<p>"Venendoti fatto di distruggere quella da
Strasburgo a Parigi, sarebbe un vero colpo di mano.</p>

<p>"Mi riprometto da te ogni notizia che possa
interessarmi, sia mediante telegrafo, sia in qual'altro
modo che ti sarà possibile.</p>

<p>"Ottocento uomini sono troppi per tenerli
tutti uniti; bisogna dunque suddividerli, e non
adoperarli uniti, che quando si tratti di un fatto
serio.</p>

<p>"Epperò tu devi a tal'uopo munirti di buone
carte dei luoghi e dei dipartimenti che occupi,
le quali tu domanderai alle autorità municipali.</p>

<p>"Incalzato, o inseguito da forze superiori,
spartirai i tuoi in tanti piccoli distaccamenti, i
quali inganneranno il nemico, pigliando direzioni
diverse, e ai quali tu indicherai un punto di ricongiungimento.</p>

<p>"Autun, 11 novembre.</p>

<p  style="text-indent:60%">
<i>G. Garibaldi</i>"</p>

<p><span class="pagenum"><a name="Page_320" id="Page_320">[320]</a></span>Questo dispaccio è di una grandissima importanza
storica, giacchè si è tentato di accusare
Garibaldi di non avere prestato il suo concorso
all'armata dell'est comandata dal generale Bourbaky,
mentre le mosse eseguite da Garibaldi, sostenute
da combattimenti, provano il contrario.</p>

<p>I fatti furono i seguenti:</p>

<p>Il generale Bourbaky, comandante l'armata
dell'est (quello che passò in Svizzera con 120,000
soldati francesi) si era mosso per accorrere in
aiuto di Belfort, piazza fortificata fra il Doubs e
l'Oignon nei Vosgi; mossa ardita che avrebbe
invertite le sorti della Francia, se questa manovra
fosse riuscita.</p>

<p>La stampa francese volle censurare il generale
Garibaldi nientemeno di tradimento, per
avere permesso, secondo essa, al corpo del generale
Manteuffel di intercettare la linea d'operazione.</p>

<p>Importa notare: che la marcia del generale
Menteuffel avvenne nei giorni 21, 22 e 23 gennaio
1871, giorni di sanguinosi combattimenti
per l'esercito dei Vosgi forte di 20.000 combattenti
italiani, spagnoli e francesi, trattenuti dalla
forze imponenti del generale Kettler.</p>

<p><span class="pagenum"><a name="Page_321" id="Page_321">[321]</a></span>Il giorno 24 fu impiegato a riordinare le truppe
alquanto scompaginate dai combattimenti.
Il giorno 25 di primo mattino il colonnello Baghina
partiva con gli ordini ricevuti alla testa
di 12 compagnie ed un mezzo squadrone di cavalleria
alla volta di Auxosnne, e la sera del 26,
il Monte-Roland, chiave di Dôle cadeva in potere
delle truppe comandate dal Baghina, per il
qual fatto la via di ritirata a sud-ovest era aperta
all'armata del Bourbaky.</p>

<p>Questo avveniva per le disposizioni strategiche
e previdenti di Garibaldi, mentre la divisione
comandata dal Crenier villeggiava inoffensiva
tra Gray, Vesoul e Montebouzon, senza
utilità alcuna per la Francia.</p>


<hr style="width: 45%;" />

<p>E il generale Garibaldi continua così:</p>

<p>"Il movimento del generale Bourbaky ben
ideato era d'impossibile esecuzione, perchè le
condizioni di quel grande esercito erano assolutamente
disastrose.</p>

<p>"Venti giorni di più di organizzazione o di
riposo, passata la terribile stagione della neve e
dei ghiacci di gennaio, quel numeroso e giovane
esercito avrebbe potuto ravvivare le speranze<span class="pagenum"><a name="Page_322" id="Page_322">[322]</a></span>
della Francia esausta e prostrata: invece esso
fu sprecato e distrutto in modo orribile.</p>

<p>"Il movimento di Manteuffel parallelo a quello
di Bourbaky, per ingrossare le forze di Werder
e degli assedianti di Belfort, mi era noto: e io
avrei fatto tutto il possibile per arrestarlo nella
sua marcia di fianco. Mi vi provai, ed ero uscito
da Dijon col nerbo delle mie poche forze per
attaccare il nemico a Is-Sur-Till, lasciando al comando
della città il generale Pellisier; ma le
forti colonne che mi stavano di fronte mi persuasero
a ripigliare le primitive posizioni: nondimeno
due delle mie quattro brigate, la seconda
e la quarta, operavano sulle comunicazioni del
nemico, congiuntamente a tutte le compagnie dei
miei franchi tiratori.</p>

<p>"Deciso di difendere Dijon, la mia prima
cura fu di continuare le opere di fortificazione
che erano state incominciate dai Prussiani.</p>

<p>"Le posizioni di Talant e Fontaine che dominano
la strada principale che va a Parigi,
furono le prime ad essere coronate da opere volanti
e vi si collocarono a Talant due batterie di
campagna da 12 e due da 4, a Fontaine una
batteria di 4 di campagna ed una di montagna<span class="pagenum"><a name="Page_323" id="Page_323">[323]</a></span>
dello stesso calibro. Altre batterie da 12 si collocarono
in altre opere innalzate a Montemuzard
Monthappè, Bellair, e in altre posizioni nella cinta
di Dijon, per tener lontani i fuochi del nemico
in caso di attacco, che io mi aspettavo da un
giorno all'altro.</p>

<p>"Difatti il 21 gennaio il nemico ci attaccò
dalla parte di ponente.</p>

<p>"Con forti posizioni, coperte da muri e ripe,
con linee di tiratori a destra e a sinistra della
strada maestra, e con trentasei pezzi di artiglieria
collocati sulle formidabili posizioni di Talant e
Fontaine, la nostra difesa riuscì brillantissima.
La formidabile colonna che ci venne dalla parte
di Parigi poteva ben chiamarsi una colonna di
acciaio! Furono appena bastanti a fermarla i
nostri trentasei pezzi infilanti la strada e varie
migliaia dei nostri migliori tiratori, distesi dietro
i ripari. L'attacco fu veramente formidabile; io
vidi in quel giorno soldati nemici, come mai
avevo veduti migliori. La colonna che marciava
sulle nostre posizioni dal centro, era ammirabile
di valore e di sangue freddo. Essa ci giungeva
sopra, compatta come un nembo a passo non
accelerato, ma uniforme, con un ordine ed una
pacatezza spaventevoli.<span class="pagenum"><a name="Page_324" id="Page_324">[324]</a></span></p>

<p>"Questa colonna, battuta da tutte le nostre
artiglierie in infilata e da tutte le linee di fanteria
in avanti di Talant e Fontaine lateralmente
alla strada, lasciò il campo coperto di cadaveri,
e per varie volte riordinandosi nelle depressioni
del terreno, essa ripigliava l'attacco, collo stesso
ordine e pacatezza ammirevole.</p>

<p>"Che famosi soldati!</p>

<p>"Molto valore mostrarono pure i nostri in
quella memoranda giornata e furono veramente
degni dei nemici che ci assalivano.</p>

<p>"La battaglia durò dalla mattina sino al tramonto,
con quanto accanimento fosse possibile
da una parte e dall'altra e senza vantaggio marcato
di nessuno. Al tramonto noi eravamo padroni
delle nostre posizioni ed il nemico stava
nelle sue.</p>

<p>"Il 22 l'attacco si ripetè con eguale accanimento;
la valanga dei prussiani era sì grande
che fummo minacciati d'esserne sepolti.</p>

<p>"Verso la metà della giornata, ci minacciarono
di un attacco su Fontaine, e v'inviarono
alcuni battaglioni, fingendo un assalto, ma subito
dopo comparvero a settentrione sullo stradale di
Langres in due colonne, e con altre forti colonne<span class="pagenum"><a name="Page_325" id="Page_325">[325]</a></span>
di fiancheggiatori da Levante verso Montmuzard,
a Saint-Apollinaire.</p>

<p>"L'attacco sulla via di Langres fu formidabile,
degno del terribile esercito che ci stava
di fronte; quasi tutti i nostri corpi piegavano,
meno la quarta brigata che si sostenne fortemente
in una fabbrica di nero animale, munita
di un chiuso, ove si eran praticate delle feritoie.
Alcune centinaia di militi della terza brigata in
formazione, già decimata nel combattimento del
21, <ins title="Note di trascrizione: Nell'originale 'sostennnero'">sostennero</ins> pure l'urto in uno stabilimento
contiguo più indietro e si riunirono poi alla quarta.
Questi corpi rimasero per un pezzo avviluppati
dal nemico, per la ritirata della nostra ala destra.</p>

<p>"Avendo il nemico collocate le sue artiglierie
sulla prima collina che domina Pouily e Dijon
a tramontana e tirando con quella maestria a
cui ci avevano assuefatto i prussiani, smontarono
in poco tempo tutti i nostri pezzi del centro collocati
sullo stradale e lateralmente, rispondendo
con qualche tiro da parte nostra i due pezzi di
Montmuzard, e due del Montechappè ed altri
due che si collocarono su di una strada obliqua
allo stradale sulla destra, quando si vide l'impossibilità
di tenerli nella prima posizione, fulminata
dalle artiglierie nemiche.<span class="pagenum"><a name="Page_326" id="Page_326">[326]</a></span></p>

<p>"Verso il tramonto la nostra situazione era
delle più critiche; i prussiani padroni del campo,
minacciavano di assaltare la città. Ai nostri corpi
che si ritiravano si procurava di assegnare posizioni
più indietro presso la cinta, con buoni
recinti alcuni dei quali muniti di <ins title="Note di trascrizione: Nell'originale 'ferritoie'">feritoie</ins>; ma
invano: questi presi da panico non pensavano che
mettersi in salvo, spargendo l'allarme in città e
lo spavento dovunque.</p>

<p>"La nostra estrema sinistra, formata per la
maggior parte della terza brigata, e situata a
Talaut e Fontaine, alla vista della ritirata del
centro, aveva spinto i suoi franchi tiratori sulla
destra nemica, e marciava risolutamente per
sostenerlo; sull'imbrunire alcuni corpi di mobilizzati
sulla nostra destra, spiegandosi energicamente
su Pouilly, obiettivo principale del
campo di battaglia, ricacciarono il nemico dal
terreno conquistato, e lo respinsero sino al di
là del Castello. In tal modo la quarta brigata,
cui si doveva l'onore della pugna, venne sbarazzata
dal nembo nemico che l'aveva avvolta
da un pezzo; anzi, onore maggiore, nel respingere
i reiterati assalti del 61<sup>o</sup> reggimento prussiano,
e combattendo corpo a corpo, essa pervenne<span class="pagenum"><a name="Page_327" id="Page_327">[327]</a></span>
a togliergli la bandiera che, eroicamente
difesa e sepolta sotto un monte di cadaveri, fu
con altrettanto ardimento conquistata dai nostri,
che la vollero trofeo del valore italiano.</p>

<p>"Io mi sono trovato presente a pugne ben
micidiali, ma certamente, poche volte ho veduto
sì gran numero di cadaveri ammonticchiati su
piccolo spazio, come ne vidi in quella posizione
a tramontana, occupata dalla quarta brigata e
da parte della quinta.</p>

<p>"Nelle prime ore della notte il nemico era
in piena ritirata, e per vari giorni ci lasciò tranquilli
a Dijon avendo sgombrato pure i villaggi
circostanti che furono occupati da noi.</p>

<p>"Le notizie dell'armistizio, e poscia della
capitolazione di Parigi, e finalmente l'emigrazione
dell'esercito di Bourbaky in Svizzera, cambiarono
la faccia delle cose.</p>

<p>"Il nemico, libero dall'assedio di Parigi e
dell'esercito dell'Est passato in Svizzera, cominciava
ad ammassare su di noi forze imponenti,
e, malgrado tutte le opere di difesa da noi eseguite,
esso avrebbe finito per ischiacciarci ed
attorniarci, come aveva fatto a Metz, a Sedan,
ed a Parigi.<span class="pagenum"><a name="Page_328" id="Page_328">[328]</a></span></p>

<p>"Per ordine del governo di Bordeaux dovevasi
trattare coi Prussiani per l'armistizio,
ed il generale Bordone capo del mio stato maggiore,
si recò più volte al campo nemico; ma il
risultato della sua missione fu, che per noi non
vi era armistizio.</p>

<p>"Dal 23 gennaio al 1<sup>o</sup> febbraio ci tenemmo
come meglio si potè nella capitale della Borgogna
in tutte le nostre posizioni. Il nemico aveva
capito che per scuoterci occorrevano grandi
forze, e ne accumulava molte, tanto che alla
fine di gennaio, le sue colonne occupavano con
grandi masse il nostro fronte, e cominciavano
a stendersi per avviluppare i nostri fianchi.
L'esercito di Manteuffel, libero di quello dell'est
di Bourbaky, scendeva verso la vallata del Rodano,
e minacciava la nostra linea di ritirata.</p>

<p>"Il 31 gennaio si cominciò a combattere
verso la nostra sinistra dal mattino, e si continuò
sino a notte avanzata. Il nemico ci tastava
su vari punti, prendendo posizioni al di fuori
di Dijon per un attacco generale. Alcuni corpi
prussiani mostravansi nella valle della Saone,
minacciando di prenderci a rovescio per la nostra
destra.<span class="pagenum"><a name="Page_329" id="Page_329">[329]</a></span></p>

<p>"Non v'era tempo da perdere. Noi eravamo
l'ultimo boccone, che avidamente solleticava il
grande esercito vincitore della Francia, e voleva
farci pagare cara la temerità di avergli
contrastato per un momento la vittoria.</p>

<p>"Ordinai la ritirata in tre colonne: la prima
brigata comandata da Canzio, a cui s'era aggregata
la quinta, doveva scendere parallelamente
alla strada ferrata di Lione, proteggendo
l'artiglieria pesante e il nostro materiale che
marciavano in vagoni. La terza brigata con
Menotti s'incamminò per la vallata dell'Ouche
verso Autun. La quarta preso la via di Saint-Jean
di Losne, per la sponda destra della Saone
verso Verdun. Il quartiere generale partì in via
ferrata dopo avere fissato a Chagny il punto
centrale della riunione dell'esercito; i vari altri
corpi e compagnie di franchi tiratori distaccati
dalle brigate, furono pure dirette al punto di
convegno.</p>

<p>"Tutto fu eseguito col migliore ordine possibile,
grazie all'attività del capo di stato maggiore,
del comandante generale d'artiglieria colonnello
Olivier, e dei comandanti dei corpi,
senza essere molestati dal nemico.<span class="pagenum"><a name="Page_330" id="Page_330">[330]</a></span></p>

<p>"Da Chagny il quartier generale passò a
Chalons sur Saone, poi a Courcelles".</p>

<p>Dopo la vittoria di Lantenay e la ritirata
di Dijon, il generale Garibaldi emanò il seguente
proclama:</p>

<p  style="text-indent:08%">
Ai prodi dell'Esercito dei Vosgi.<br />
</p>

<p>"Voi avete certamente la coscienza d'avere
compiuto il vostro dovere. Dopo d'aver valorosamente
combattuto un nemico superiore di
forze per due giorni, voi non abbandonaste il
vostro posto d'onore ad onta delle fatiche, delle
privazioni e dei rigori di una stagione orribilmente
piovosa e fredda.</p>

<p>"Il vostro coraggioso esempio servirà alle
giovani milizie che hanno abbandonato il loro
posto per inesperienza, e insegnerà loro d'ora
innanzi a tenersi più compatte e più costanti,
nella missione onorevole che la Francia repubblicana
ha loro affidata.</p>

<p>"La grande repubblica Americana combattè
quattordici anni contro i suoi oppressori e sul
principio della lotta le sue milizie non erano
più agguerrite delle nostre.</p>

<p>"Nel 1789 i quattordici eserciti che presero<span class="pagenum"><a name="Page_331" id="Page_331">[331]</a></span>
le armi in Francia, erano nuovi alle pugne, e
fino a Fleurus, Walmy e Iammapas essi pure
furono respinti dagli stessi eserciti che noi combattiamo,
e tuttavia finirono per riuscire vittoriosi
in tutta Europa.</p>

<p>"Onore a voi dunque, miei prodi di Commarin,
che, servendo la santa causa della repubblica,
sapeste mostrare ai vostri giovani compagni
la via del dovere e della vittoria.</p>

<p  style="text-indent:08%">
Commarin, 29 novembre.<br />
</p>

<p  style="text-indent:60%">
<i>G. Garibaldi</i>"<br />
</p>

<hr style="width: 45%;" />


<p>E dopo ciò, documento storico importantissimo,
ecco l'ultime disposizioni che il generale
Garibaldi impartiva al Baghina&mdash;prova dì
quella serenità di spirito e di quella fierezza di
carattere che non ebbero i comandanti francesi.</p>

<p  style="text-indent:08%">
<i>Commendateur Baghina</i><br />
</p>

<p  style="text-indent:60%">
Auxonne<br />
</p>

<p>"Restez sur les positions a fin de constater
occupation et de me reinseigner exactament sur
sa situation. Conseigne sévère aux avantpostes,
aucune communications sous quelque preteste
que ce soit avec ennemi.<span class="pagenum"><a name="Page_332" id="Page_332">[332]</a></span></p>

<p>"Ligne de demarcation bien determinée par
les villages De Peintre, Chevigny, Rainaus, Biarne,
S. Vivon, on vous pouvez piacer vos détachement.</p>

<p>Dijon 30 Janvier</p>

<p  style="text-indent:60%">
<i>G. Garibaldi.</i><br />
</p>

<hr style="width: 45%;" />


<p>La capitolazione di Parigi essendo un fatto
compiuto, e l'armistizio trasformato in preliminari
di pace, dopo d'essere stato il generale eletto
deputato all'assemblea di Bordeaux, egli decise
1'8 febbraio di recarsi in quella città coll'unico
intento di portare il suo voto alla repubblica,
lasciando Menotti provvisoriamente al comando
dell'esercito.</p>

<p>"Tutti sanno come fui <ins title="Note di trascrizione: Nell'originale 'acccolto'">accolto</ins> dalla maggioranza
dei deputati, all'assemblea; certo quindi di
non potere far più nulla per quel grande e sventurato
paese che ero venuto a servire nella sciagura,
mi decisi di recarmi a Marsiglia e di là a
Caprera, ove giunsi il 16 febbraio 1871."</p>

<hr style="width: 45%;" />


<p>La caduta dell'impero francese ci apriva la
via di Roma; gli animi ritornavano all'antica
speranza di dare la sua capitale alla nazione:<span class="pagenum"><a name="Page_333" id="Page_333">[333]</a></span>
Ma il governo titubava; ecco alcune lettere che
danno luce a quel fatto storico della più grande
importanza per l'Italia:</p>

<p  style="text-indent:08%">
<i>Carissimo amico Elia</i><br />
</p>

<p  style="text-indent:60%">
Ancona<br />
</p>

<p>"È urgente per l'esistenza e l'avvenire d'Italia
che si trasporti la capitale a Roma, senza
dilazione.</p>

<p>"Riunite <i>meeting ed agitate</i> per questo l'opinione
pubblica colla parola e colla penna.</p>

<p>"Il governo è ben disposto, ma indeciso.</p>

<p>"Siano nostri amici personali, o nò, fate capire
ai democratici di costà ed ai semplici nazionali,
che oggi non c'è un minuto da perdere
in faccia alla situazione europea. Bisogna spingere
il governo a Roma e subito. Si gridi Roma
capitale d'Italia immediata, dalle Alpi ai due
mari.</p>

<p  style="text-indent:60%">
Vostro</p>
<p  style="text-indent:58%">
<i>L. Frapolli</i>".
</p>

<p>Ed in Ancona, città altamente patriottica,
si ebbero <i>meeting e agitazione</i>, concordi tutti i
partiti.<span class="pagenum"><a name="Page_334" id="Page_334">[334]</a></span></p>

<p  style="text-indent:50%">
Firenze, 4 settembre 1870.</p>


<p  style="text-indent:08%">
<i>Amico col. Elia</i>,</p>

<p  style="text-indent:60%">
Ancona.</p>

<p>"Giovedì sera, tutte le vette dell'appennino,
da Tenda ad Aspromonte, devono essere illuminate
da fuochi.</p>

<p>"Pensate all'esecuzione per la parte vostra
sui punti circostanti prominenti. Ceneri e Saffi
pensano per in su. Parlatene con Pichi. Verso
Chieti abbiamo i nostri. Pensate per Sinigaglia.</p>

<p>"Viva Roma.</p>

<p  style="text-indent:60%">
Vostro</p>

<p  style="text-indent:58%">
<i>L. Frapolli</i>".</p>

<p  style="text-indent:50%">
Firenze, 5 settembre 1870.</p>

<p  style="text-indent:08%">
<i>Amico</i>,</p>

<p>"Le truppe italiane sono partite per Roma;
fra ore Roma sarà la capitale effettiva d'Italia.</p>

<p>"Moltiplicate i fuochi per giovedì sera. Saranno
fuochi di gioia.</p>

<p  style="text-indent:60%">
Vostro</p>

<p  style="text-indent:58%">
<i>L. Frapolli</i>".</p>

<p  style="text-indent:50%">
Firenze, 7 settembre 1870</p>

<p  style="text-indent:08%">
<i>Amico!</i></p>

<p>"A Roma si va. Se c'è qualche ritardo è di
ore e per ostacoli materiali. Non vi lasciate sviare<span class="pagenum"><a name="Page_335" id="Page_335">[335]</a></span>
dalle notizie dei malevoli. Fate riunioni, dimostrazioni,
fuochi dovunque. Se domani sera saremo
in Roma sarà gioia. Se no incitamento!
A Roma si va, l'Europa è concorde. Viva l'Italia!</p>

<p  style="text-indent:60%">
Vostro</p>

<p  style="text-indent:58%">
<i>L. Frapolli</i>".</p>

<p>E a Roma si andò per la breccia di Porta
Pia e il sacro voto dei liberali italiani omai era
compiuto.</p>

<hr style="width: 45%;" />


<p>Il 7 settembre 1870 il Ministro degli Affari
Esteri spediva una circolare con la quale si
rendevano noti i pericoli che minacciavano la
patria e la chiesa, concludendo con queste parole:</p>

<p>"S. M. il Re, custode e depositario <ins title="Note di trascrizione: Nell'originale 'dall'">dell</ins>'integrità
e dell'inviolabilità del suolo nazionale,
interessato come sovrano di una nazione cattolica
a non abbandonare alla mercè di qualche
sorpresa il capo della chiesa, prende, come è
suo dovere, con fiducia in faccia della cattolicità
e dell'Europa, la responsabilità del mantenimento
dell'ordine nella penisola e della tutela della
Santa Sede.&mdash;Il governo di S. M. non può<span class="pagenum"><a name="Page_336" id="Page_336">[336]</a></span>
aspettare a risolversi, avvenimenti che conducano
all'effusione del sangue tra i romani e le
forze straniere.&mdash;Noi occuperemo <ins title="Note di trascrizione: Nell'originale 'pertando'">pertanto</ins>, allorquando
le nostre informazioni lo dimostrino
opportuno, i punti necessari per la sicurezza comune,
lasciando alle popolazioni la cura della
loro propria amministrazione".</p>

<p>Fu quindi ordinato che fossero pronte le truppe
destinate all'occupazione di Roma, sotto il comando
del generale Cadorna.</p>

<p>Dato l'ordine, le truppe italiane dopo di avere
occupato Viterbo, Civita-Castellana, Frosinone,
Civitavecchia e le terre dell'Agro, il giorno 17
settembre il 4<sup>o</sup> corpo d'armata si mosse su Roma;
da altre parti muovevano le divisioni Bixio e
Angioletti, e tutte queste truppe furono disposte
intorno alla città in modo da accerchiarla.</p>

<p>Nella mattina del 20 settembre fu ordinato
l'attacco. La Porta Pia veniva sfondata a colpi
di artiglieria, e accanto ad essa, aperta una breccia
nella cinta delle mura. Ottenuto questo risultato,
fu ordinata la sospensione dei fuochi d'artiglieria
e le truppe furono mandate all'assalto. I
battaglioni dei bersaglieri e di fanteria si avventano
a passo di carica sulla barricata della porta</p>
<p class="center"><img src="./images/plate336.png"
alt="Giuseppe Mazzini" /><br /></p><p><span class="pagenum"><a name="Page_337" id="Page_337">[337]</a></span></p>
<p class="p1">e dentro l'apertura della breccia, non arrestati
dalla mitraglia e dal fuoco di fucileria dei mercenari
pontifici che facevasi sempre più vivo ed
intenso. Mentre questo avveniva a Porta Pia, il
generale Bixio, dopo essersi impadronito di villa
Panfili e del Casino dei quattro venti, aveva affrontato
e sperso il nemico a Porta S. Pancrazio.</p>

<p>L'ingresso delle truppe italiane fu accolto con
segni di vivissima gioia e di entusiasmo da parte
del popolo di Roma.</p>

<p>Il giorno 2 di ottobre si procedeva al plebiscito
che riusciva imponente, poichè i voti affermativi
sommarono a 135,291 mentre i negativi
furono 1507 soltanto.</p>

<hr style="width: 45%;" />


<p>Non erano trascorsi due mesi da questo avvenimento
felice per la nazione italiana, che la
Casa di Savoia riceveva un grandissimo attestato
della fiducia che godeva in Europa.</p>

<p>Le Cortes di Madrid assicurate del consenso
di Vittorio Emanuele e del principe reale, proclamavano
Amedeo duca d'Aosta Re di Spagna.</p>

<p>Il 3 di dicembre giungeva a Firenze la deputazione
che portava al nuovo Re la fausta notizia.<span class="pagenum"><a name="Page_338" id="Page_338">[338]</a></span></p>

<p>Al palazzo Pitti erano presenti al ricevimento
i grandi dignitari dello Stato, i ministri della
Corona e la rappresentanza delle due Camere
del Parlamento Nazionale.</p>

<p>Al discorso del signor Ruiz Zorilla il Re rispose
con brevi parole, accordando all'amato
figlio il consenso di accettare il glorioso trono
a cui lo chiamava il voto del popolo spagnolo.</p>

<p>Il Duca <ins title="Note di trascrizione: Nell'originale 'D'">d</ins>'Aosta, con voce commossa significava
la sua accettazione, e l'atto solenne, che
proclamava Amedeo Re di Spagna, veniva rogato;
e poco appresso egli si recava alla capitale
del suo regno, animato da sentimenti liberali e d'amore
pel popolo che lo aveva prescelto a suo Re.</p>

<p>Ma ben presto si manifestarono nelle provincie
spagnole ed anche nella stessa capitale segni
di non dubbia ribellione.</p>

<p>Il 18 luglio del 1872 si attentava alla vita
del giovane Re ed a quella della regina ed i
due sposi furono miracolosamente salvi.</p>

<p>Mentre assieme alla regina attraversava in
carozza una delle più popolose vie di Madrid,
vennero tirate addosso ai reali parecchie fucilate.</p>

<p>Non si sgomentò per questo il figlio di Vittorio
Emanuele e continuò nella incominciata<span class="pagenum"><a name="Page_339" id="Page_339">[339]</a></span>
impresa di ricondurre la pace, imprimendo un
regime liberale, fra quelle popolazioni.</p>

<p>Ma i torbidi crebbero talmente di gravità che
Amedeo di Savoia, vedendo di non poter governare
senza venir meno alla costituzione, piuttosto
che mancare al suo giuramento o far versare in
una lotta civile sangue spagnolo, decise di rinunziare
spontaneamente alla corona.</p>

<p>E così fece: e il dì 11 febbraio 1873 ritornava,
non più Re di Spagna, ma principe di
Savoia acclamato in seno alla patria sua.</p>



<hr style="width: 65%;" />
<h2><a name="CAPITOLO_XXVII" id="CAPITOLO_XXVII"></a>CAPITOLO XXVII.</h2>

<h3><b>Morte di Mazzini.</b></h3>


<p>Il 10 di marzo 1872 moriva a Pisa, quasi profugo
nella sua patria che amò tanto, dopo quasi
mezzo secolo di lotte titaniche e di ineffabili
amarezze, Giuseppe Mazzini.</p>

<p>Fin dal 1835 egli aveva incominciata la sua
vita di agitatore col nobile scopo di vedere l'Italia
libera tutta, libera per sempre, pronto a dare
il suo concorso a chiunque avesse assunta la
santa impresa del riscatto nazionale. A tale effetto
istituì la grande associazione della <i>Giovine</i><span class="pagenum"><a name="Page_340" id="Page_340">[340]</a></span>
<i>Italia</i>, a riscontro della Società dei Carbonari ridotta
all'impotenza per difetto di capi.</p>

<p>Nel finire del 1831 pubblicava la famosa lettera
a Carlo Alberto.</p>

<p>In essa, istigava il Re di Piemonte ad iniziare
l'impresa dell'emancipazione nazionale, dipingendogli
lo stato dell'Italia, gli ideali e le
speranze del popolo italiano; suggerendo al Re
quello che doveva fare per la nazione.</p>

<p>Coi suoi scritti tenne vivo l'amore della patria.
Col lavoro indefesso di 17 anni, dal 31 al
48, col suo apostolato di fede e d'amore, si acquistò
la simpatia non solo degli Italiani ma dell'Europa,
che vide in lui, l'incarnazione dei
tempi nuovi e l'apostolo della redenzione.</p>

<p>Quando Pio IX salì al Pontificato, Mazzini
levava un'altra volta la voce ricordando al Papa
le sventure d'Italia ed invocando il suo intervento
per farle cessare.</p>

<p>Caduto in Francia il Regno di Luigi Filippo
nel febbraio del 1848, radunati quanti più potè
esuli che si trovavano a Parigi; fondava l'Associazione
nazionale italiana a scopo unitario.</p>

<p>L'Italia si svegliava colla gloriosa rivoluzione
di Palermo, Messina e Catania e colle 5<span class="pagenum"><a name="Page_341" id="Page_341">[341]</a></span>
giornate di Milano, seguite dall'eroica Brescia,
dai moti dell'Italia centrale e dall'intimazione
di guerra all'Austria da parte di Carlo Alberto.</p>

<p>Nella guerra del 48 seguì la legione dei volontari
capitanati da Garibaldi, finchè sfinito di
forza dovette rifugiarsi a Lugano.</p>

<p>Alla notizia dolorosa della rotta di Novara
l'assemblea Romana elesse un triumvirato che
pensasse alla difesa della proclamata repubblica
e Mazzini fu eletto triumviro con Saffi e Armellini.</p>

<p>Contro Roma si erano unite Austria, Spagna,
Francia e il Re di Napoli, ma la gloria di distruggere
la repubblica Romana, che seppe difendersi
con tanta gloria, doveva spettare tutta
alla repubblica francese.</p>

<p>Mazzini credette sempre essere indispensabile
all'Italia l'unione di tutti i suoi figli per diventare
e conservarsi libera, gloriosa e potente;
e quando nel 59 fu intimata dal Re Vittorio
Emanuele la guerra contro l'Austria, egli dichiarava
che si univa al concetto di Garibaldi,
perchè anteponeva ad ogni cosa, l'unità della patria;
il che era la base dei suoi principi.</p>

<p>Nel campo liberale Mazzini era considerato<span class="pagenum"><a name="Page_342" id="Page_342">[342]</a></span>
lo spirito della rivoluzione, Garibaldi la forza.
Senza Garibaldi l'unità d'Italia forse non si sarebbe
fatta; ma senza Mazzini, che fece iniziare
i moti di Sicilia, Garibaldi non avrebbe accettata
l'impresa dei Mille e non sarebbe sbarcato a
Marsala.</p>

<p>La morte di Mazzini lasciò un vuoto profondo
nel cuore degl'Italiani; poichè molti riconobbero
troppo tardi qual'uomo egli era; quale
l'opera spesa disinteressatamente per la patria
redenzione; le lotte alteramente sostenute fra
la santa ribellione e la ancor più santa abnegazione&mdash;l'impulso
dato in ogni tempo alla
causa nazionale. Con Mazzini si spense il cuore
animante alla rivoluzione, il grande mezzo che
portò l'Italia da Torino a Roma&mdash;e alla sua
memoria la venerazione che gli si tributò è inferiore
a quanto egli meritasse, a quanto, senza
pompa e senza lenocini, gli tributa dal cuore il
risorto popolo italiano.<span class="pagenum"><a name="Page_343" id="Page_343">[343]</a></span></p>



<hr style="width: 65%;" />
<h2><a name="CAPITOLO_XXVIII" id="CAPITOLO_XXVIII"></a>CAPITOLO XXVIII.</h2>

<h3><b>Morte di Vittorio Emanuele II.</b></h3>


<p>Il Re Vittorio Emanuele II nel 31 dicembre
del 1870 entrava per la prima volta in Roma
per recarvi generoso soccorso; il Tevere uscito
dal suo letto, apportava desolazione e ruina.</p>

<p>Nel 2 luglio del 1871, accolto prima in Campidoglio
dal plauso, dalle benedizioni e dall'esultanza
di 30 milioni d'Italiani, prendeva gloriosamente
possesso del Quirinale, nuova sua Reggia,
pronunciando le memorabili parole "<i>ci siamo e
ci resteremo</i>".</p>

<p>Roma italiana, dopo la sua proclamazione a
capitale del risorto paese, accolse nel Quirinale
parecchi sovrani e principi esteri venuti a visitare
il Re Vittorio Emanuele, riconoscendo con
tale atto il nuovo regime costituzionale: l'imperatore
Don Pedro del Brasile, il re ed il principe
di Danimarca, il principe Federico Carlo
di Prussia, l'arciduca Nepomuceno d'Austria, il
re e la regina di Grecia, il principe di Galles,
il duca di Edimburgo ed altri. Tutti ebbero a
lodarsi delle festose accoglienze, e l'ammirazione
d'ognuno fu grande e completa per le particolari<span class="pagenum"><a name="Page_344" id="Page_344">[344]</a></span>
doti di pensiero e di cuore del nuovo Re
d'Italia.</p>

<p>Nel 1873 Re Vittorio visitò Vienna e Berlino,
accolto con entusiasmo che sembrò delirio&mdash;egli
ovunque personificava il popolo italiano
risorto a vita novella, ed il Re galantuomo
sapeva rappresentare un popolo che aveva diviso
e divideva le sue aspirazioni.</p>

<p>Nel febbraio 1874 giunse in Italia la notizia
della morte di Nino Bixio, il soldato intrepido,
temerario, di animo bollente e dell'inerzia sdegnoso.
L'ardore di operosità che lo divorava
l'aveva spinto, quando non era più richiesta
l'opera delle armi, a correre in lontane regioni
per schiudere nuova via al commercio italiano,
ed in selvaggie ed inospitali contrade la morte
crudele, che egli aveva tante volte affrontata
sul campo di battaglia, lo fece sua vittima.</p>

<p>Morendo egli pensò alla patria, alla sua famiglia
che raccomandò al Re. E non fu vana
la raccomandazione.</p>

<p>In data 14 febbraio 1874 il Re indirizzava
da Napoli&mdash;ove pervennegli la notizia&mdash;il
seguente telegramma al Ministro Minghetti:</p>

<p>"Ricevetti ieri il rapporto che Ella mi manda</p>
<p class="center"><img src="./images/plate344.png"
alt="Re Umberto I" /><br /></p>
<p><span class="pagenum"><a name="Page_345" id="Page_345">[345]</a></span></p>
<p class="p1">sulla morte del povero Bixio. La prego di fare
per parte del Governo quello che si potrà per
la famiglia. Io pure son disposto aiutare. Faccia
il piacere di dirmi, dopo che Governo e
ordine mauriziano avranno fatto la loro parte,
con qual pensione creda che io possa contribuire".</p>

<p>Il 5 aprile 1875 l'imperatore Francesco Giuseppe
restituiva a Venezia la visita fattagli da
Re Vittorio a Vienna, e sull'ottobre l'imperatore
Gugliemo di Germania giunse a Milano ospite
del Re, accolto con un entusiasmo veramente
commovente.</p>

<p>Intanto Re Vittorio dava impulso al riordinamento
della vita pubblica italiana, prendendo
viva parte al rinnovamento della vita nazionale,
conscio e compreso dei suoi doveri di cittadino
e di Re. E come alto fosse in lui questo sentimento
lo dimostrano le parole da lui profferite
nel discorso della Corona il 20 novembre 1876:</p>

<p>"Da 6 anni celebriamo in Roma la festa
dell'unità nazionale. Dalla integrata unità
avemmo frutti di gloria e prova di sapienza
civile. Molto si è fatto, molto rimane a fare.
Rimane l'opera che vuole maggiore pazienza<span class="pagenum"><a name="Page_346" id="Page_346">[346]</a></span>
e lavoro e maggiore concordia d'intento; quello
di consolidare tutto l'edificio governativo, e
dove occorre, correggerlo. A questo non si
può riuscire che con una gara sincera di operosità
e di costanza. Io vi addito la via e sono
certo che anche in queste battaglie pel riscatto
civile, la mia voce troverà risposta di nobili
sacrifizi e di gloriose vittorie".</p>

<p>Il primo gennaio 1878, Vittorio Emanuele ricevette,
senza dare il benchè minimo sospetto
di sofferenza, le deputazioni del Parlamento, i
grandi dignitari dello Stato e molte altre rappresentanze,
ed a tutti ricambiò con volto lieto
gli auguri pel nuovo anno.</p>

<p>Alla sera si recò al teatro Apollo; nel tornare
a casa si lagnò d'un gran caldo e fece abbassare
i cristalli della carrozza. Giunto nelle
sue stanze volle che il primo cameriere aprisse
le finestre; si fece portare dell'acqua ghiacciata
ed accese un sigaro, si mise a fumare sul davanzale
della finestra.</p>

<p>Il giorno 2 andò a Castel Porziano per iscuotersi
"come egli disse" e ne ritornò verso il
mezzogiorno, chè il malessere andava crescendo.</p>

<p>Il giorno 3 ricevette al Quirinale il presidente<span class="pagenum"><a name="Page_347" id="Page_347">[347]</a></span>
del Consiglio dei Ministri per la firma dei
decreti.</p>

<p>&mdash;"Vede, Depretis", gli disse: "contrariamente
alle mie abitudini ho fatto accendere
il fuoco, perchè sento un grande freddo&mdash;. La
scorsa notte l'ho passata male".</p>

<p>&mdash;"Bisogna curarsi, Maestà!</p>

<p>&mdash;"Mi curo; mi astengo dall'andare a caccia;
del resto se di notte non mi sento bene, di giorno
la va meglio".</p>

<p>Ciò detto si diede a firmare.</p>

<p>Aveva letto un decreto che collocava in aspettativa
per motivi di salute un impiegato. Rivolto
a Depretis, gli disse sorridente:</p>

<p>&mdash;"Anche io avrei bisogno di un po' d'aspettativa
per l'eguale ragione.</p>

<p>&mdash;"Maestà&mdash;gli rispose il Ministro alquanto
turbato, ma seguendo lo scherzo del Sovrano&mdash;per
i Re i motivi di salute non sono sufficienti
per avere l'aspettativa".</p>

<p>Il Re tacque e continuò a firmare.</p>

<p>Il 4 di mattino, il Re aveva dato le disposizioni
di partenza per Torino, ma la debolezza
lo costrinse a cedere al male e a rimettersi a letto;
fece chiamare il medico. Il Saglione, comprese<span class="pagenum"><a name="Page_348" id="Page_348">[348]</a></span>
subito che la cosa era grave, ma non diede a
capir nulla al Re; soltanto domandò ed ottenne
che fosse consultato un altro medico. Si telegrafò
al Professore Bruno in Torino e fu chiamato l'on.
Baccelli.</p>

<p>La mattina del 5 vi fu aumento di febbre
prodotto dalla polmonite. Al tocco, arrivato il
Dottore Bruno, si tenne consulto. I tre dottori
si trovarono d'accordo nella diagnosi della malattia
ed ordinarono una dose di chinino come
disinfettante e una buona emissione di sangue,
mediante salasso. Il Re era recisamente avverso
a farsi aprire la vena: ma il professore Baccelli
disse risolutamente:</p>

<p>&mdash;"Maestà, la nostra responsabilità innanzi a
Voi e al paese, è troppo grande, perchè noi si
faccia uso di tutti i nostri diritti. Vostra Maestà
sarà Re finchè vuole; ma in questo momento i
re siamo noi e Vostra Maestà è nostro suddito".</p>

<p>Vittorio Emanuele sorrise, sporse il braccio
e si prestò al salasso; dopo del quale si <ins title="Note di trascrizione: Nell'originale 'senti'">sentì</ins> un
<ins title="Note di trascrizione: Nell'originale 'po'">po'</ins> meglio.</p>

<p>Il quinto giorno della malattia si sperava in
una crisi benefica. Da Firenze venne chiamato
il professore Cipriani, da Pisa il professore Landi,
ma la crisi benefica non venne!<span class="pagenum"><a name="Page_349" id="Page_349">[349]</a></span></p>

<p>Nella mattina del giorno 9 i medici avvertirono
un forte peggioramento. Gli ufficiali di servizio
furono mandati ad avvisare i principi reali,
i ministri e i grandi dignitari della Corte.</p>

<p>Il professore Bruno ebbe incarico di chiedere
al Re, se era disposto a ricevere i conforti della
religione.</p>

<p>Il Re calmo, si volse al medico e gli disse:</p>

<p>&mdash;"Ma dunque la malattia <ins title="Note di trascrizione: Nell'originale 'e'">è</ins> ben grave?</p>

<p>Il dottore riprese che si trattava di una precauzione&mdash;e
il Re replicò, "Facciano pure".</p>

<p>Il Re prese il viatico con grande serenità di
spirito e disse:</p>

<p>&mdash;"Io speravo di morire sul campo di battaglia:
ma pazienza!&mdash;Muoio almeno in questa
Roma, in mezzo al mio popolo".</p>

<p>Dopo il Viatico passarono avanti al Re, affranti
dal dolore, i ministri e i dignitari e il Re
li salutò tutti.</p>

<p>Al figlio suo disse queste testuali parole:</p>

<p>&mdash;"Mio Umberto&mdash;caro figlio mio&mdash;ti raccomando
fortezza, amore alla patria e alla libertà".</p>

<p>Il principe che era inginocchiato accanto al
letto, assieme alla principessa Margherita piangente,<span class="pagenum"><a name="Page_350" id="Page_350">[350]</a></span>
giurava al padre suo che non avrebbe dimenticati
i suoi ultimi comandi e i suoi doveri.</p>

<p>Verso le 11 Vittorio Emanuele&mdash;il Grande
Re&mdash;il Padre della Patria&mdash;entrava in agonia,
che durò pochi minuti. Quando il prof. Bruno
disse: "Il primo Re d'Italia è morto" fu uno
scoppio unanime di pianto.</p>

<p>E così il dì 9 gennaio 1878 in Roma, nel palazzo
del Quirinale cessava di vivere, dopo breve
malattia, il Gran Re a cui l'Italia deve la sua
unità, la sua indipendenza.</p>

<p>La morte di Lui fu cagione di lutto per la
intera nazione e del più vivo dolore per ogni buon
italiano.</p>

<p>I suoi funerali furono imponenti&mdash;Tutta
Italia fu largamente rappresentata; e sulla sua
tomba al Pantheon, asilo supremo della sua pace
immortale, si scrissero le parole&mdash;vere&mdash;eloquenti&mdash;nella
loro brevità:</p>

<p class="center">
A VITTORIO EMANUELE II</p>

<p class="center">
PADRE DELLA PATRIA</p>

<p>E il Pantheon rimarrà sempre luogo di pellegrinaggio
per i veri e sinceri patriotti.</p>

<p>Vittorio Emanuele fu fedele mantenitore delle<span class="pagenum"><a name="Page_351" id="Page_351">[351]</a></span>
franchigie concesse al popolo da Carlo Alberto;
e mai s'oppose ai progressi richiesti dai nuovi
tempi di civiltà e dal bene del paese; supremo
fine dei suoi desideri. Nella storia del regno di
Vittorio Emanuele si racchiude la storia d'Italia
di trent'anni; giacchè alla grand'opera della
redenzione egli si era accinto fin dai primordi
del suo regnare e mai si arrestò, mantenendo
le libertà giurate, ricevendo nel piccolo Piemonte
gli esuli d'ogni parte d'Italia, resistendo
alle minaccie ed alle prepotenze straniere
e, giunto il momento desiderato, sguainando
la spada per l'indipendenza ed unità della
patria.</p>

<p>La memoria di Vittorio Emanuele sarà sacra
in eterno nel cuore degli Italiani.</p>


<hr style="width: 45%;" />

<p>Fu fortuna per la patria nostra, da poco
sorta a nazione, che Umberto I successore al
Gran Re nel trono d'Italia fosse degno figlio
del Gran Genitore, e che le sorti della nazione
non corressero con lui nessun pericolo, sapendosi
come immenso fosse in lui l'amore all'Italia
e il sentimento di volerla prospera e grande.<span class="pagenum"><a name="Page_352" id="Page_352">[352]</a></span></p>



<hr style="width: 65%;" />
<h2><a name="CAPITOLO_XXIX" id="CAPITOLO_XXIX"></a>CAPITOLO XXIX.</h2>

<h3><b>Ultimi giorni e morte del generale Garibaldi.</b></h3>


<p>Della morte di Vittorio Emanuele Garibaldi
fu inconsolabile.</p>

<p>Esso da tempo viveva a Caprera intento a
trarre qualche partito dalla parte dell'isola suscettibile
ad essere coltivata.</p>

<p>Nel 1875 apriva la campagna per la sistemazione
del Tevere.</p>

<p>Nell'inviare al tenente colonnello Domenico
Cariolato l'appello agli Italiani per la sottoscrizione
ai grandi lavori del Tevere, così gli scriveva:</p>

<p  style="text-indent:08%">
"Mio caro Cariolato,</p>

<p>"Vi accludo l'appello che io faccio agli Italiani
per la sottoscrizione a favore dei lavori
del Tevere. Sarebbe utile che la prima firma
fosse quella del Re, ma temo che anche in quest'opera
umanitaria vorranno ficcarvi la politica.
Minghetti mi si è dimostrato favorevole, ma
temo che altri metteranno i bastoni fra le ruote,
e si farà in modo che il Re non firmi.<span class="pagenum"><a name="Page_353" id="Page_353">[353]</a></span></p>

<p>"Parlatene a Dezza e venite presto a Villa
Casalini. Sempre vostro</p>

<p  style="text-indent:60%">
<i>G. Garibaldi</i>"</p>

<p>Roma, 10 gennaio 1876.</p>

<p>Era intento a questo nobile scopo ed a quello
non meno nobile e grande della bonifica dell'Agro
Romano, quando avvenne il triste fatto
del trattato del Bardo. Garibaldi ne fu colpito
più di ogni altro patriota perché lui non si aspettava
dalla Francia quest'atto che umiliava l'Italia.</p>

<p>Palermo si preparava in quei giorni a festeggiare
la data della ricorrenza dei Vespri Siciliani,
e, invitato a recarsi nell'Isola da lui tanto
amata, acconsentiva a fare il faticoso viaggio
sebbene sofferente di salute e sebbene sconsigliato
dai figli e dagli amici.</p>

<hr style="width: 45%;" />


<p>Lasciata Caprera, sbarcava il 21 di gennaio
a Napoli ricevuto con delirio da quella popolazione
che non l'aveva più riveduto dopo il 1860.
Sente il bisogno di un po' di riposo e va a passare
giorni tranquilli per circa due mesi nella
villa del sig. Maclean a Posillipo.</p>

<p>Da Napoli si dirige in Calabria; riposa una<span class="pagenum"><a name="Page_354" id="Page_354">[354]</a></span>
notte a Catanzaro, segue poi il viaggio, parte in
vettura, parte in ferrovia; pellegrinaggio per
lui micidiale, accolto dovunque passa con vera
frenesia; arrivato allo stretto, ricevuto a Reggio
da quel popolo delirante, passa alla sua Messina
che s'accalca per salutarlo, per toccarlo, per baciarlo
come se fosse cosa santa, e il 28 marzo
entra a Palermo. Non è possibile dire delle deliranti
accoglienze di quella popolazione, essendo
più facile immaginarle, che descriverle.</p>

<p>A quel popolo, che freneticamente lo acclamava
e voleva sentire la sua parola, diceva:</p>

<p>"Ricordati, o popolo valoroso, che dal Vaticano
si mandavano benedizioni agli sgherri,
che nel 1282 cacciasti con tanto eroismo.</p>

<p>"Forma quindi nel tuo seno, dove palpitano
tanti cuori generosi, un'associazione <i>Emancipatrice
dell'intelligenza umana</i>, la cui missione
sia quella di combattere l'ignoranza e svegliare
il libero pensiero".</p>

<hr style="width: 45%;" />


<p>Il 31 marzo, anniversario del terribile eccidio,
il Generale per le tristi condizioni di salute non
potè assistere alla grande cerimonia: e l'indomani<span class="pagenum"><a name="Page_355" id="Page_355">[355]</a></span>
suo figlio Menotti alla folla radunata sotto le sue
finestre, leggeva un'addio affettuoso del padre,
nel quale si protestava figlio di Palermo, e il 17
aprile sul <i>Cristoforo Colombo</i> ripartiva per Caprera.</p>

<p>Tra l'aprile e il maggio lo stato di salute del
Generale erasi fatto più grave, e la notte del
1<sup>o</sup> giugno i telegrammi si correvano l'uno dietro
l'altro. Garibaldi è aggravato, Garibaldi è moribondo!</p>

<p>Nelle prime ore del mattino del 2 giugno lo
stato del Generale appariva disperato, il respiro
diveniva sempre più lento ed affannoso, e si
vedeva che il terribile momento della sua scomparsa
dal mondo era pur troppo vicino. Da Menotti
furono mandati avvisi telegrafici a Canzio
ed a Ricciotti. Fu pure telegrafato al dottore Albanese;
ma ormai non poteva più giungere a
tempo.</p>

<p>L'abbandono delle forze faceva a tutti comprendere
che la catastrofe era imminente. Egli
si spegneva tranquillo; solo si vedeva che avrebbe
desiderato la consolante notizia dell'arrivo del
dottore Albanese, di Ricciotti, di Canzio e Teresita.</p>

<p>Nel meriggio&mdash;due capinere vennero a posarsi<span class="pagenum"><a name="Page_356" id="Page_356">[356]</a></span>
sul balcone aperto della camera del Generale,
cinguettando&mdash;La moglie signora Francesca,
temendo disturbassero l'ammalato fece un gesto
per allontanarle; ma il Generale con un fil di
voce soave, <ins title="Note di trascrizione: Nell'originale 'sussurò'">sussurrò</ins>: "lasciatele stare, sono forse
le anime delle mie due bambine che mi portano
l'ultimo saluto. Quando non sarò più mi raccomando
di non abbandonarle" e non disse più
altro. Solo più tardi chiese del suo piccolo Manlio.
Volle vedere il suo cielo, il suo mare, e placidamente
fra le braccia della dolce famiglia presente,
alle 6 e 22 pomeridiane esalava la sua
anima grande!</p>

<p>Alla notizia&mdash;Garibaldi è morto&mdash;l'Italia
sussultò&mdash;e si sentì sbigottita dall'immensità
della perdita. La Nazione si mise in lutto come
nel funebre giorno della morte di Vittorio Emanuele.</p>

<p>Il Re Umberto scrisse di proprio pugno a
Menotti, figlio del Generale, così:</p>

<p>"Mio padre m'insegnò nella prima gioventù
ad onorare nel generale Garibaldi le virtù del
cittadino e del soldato.</p>

<p>"Testimone delle gloriose sue gesta, ebbi per
lui l'affetto più profondo, la più grande riconoscenza
e ammirazione.<span class="pagenum"><a name="Page_357" id="Page_357">[357]</a></span></p>

<p>"Mi associo quindi al supremo cordoglio del
popolo italiano, e prego d'essere interprete delle
mie condoglianze, condividendole coll'intera nazione.</p>

<p  style="text-indent:60%">
<i>Umberto</i>"<br />
</p>

<p>Sentimenti veramente patriottici e gentili,
degni del figlio del Gran Re, padre della patria.</p>

<p>La morte del generale veniva constatata dal
certificato seguente:</p>

<p  style="text-indent:50%">
Caprera, 3 giugno 1882.<br />
</p>

<p  style="text-indent:08%">
Signor Sindaco<br />
</p>

<p  style="text-indent:60%">
Maddalena<br />
</p>

<p>"Ieri (2) alle ore 6 pomeridiane è morto in
Caprera, al suo domicilio, il generale Giuseppe
Garibaldi in seguito a paralisi faringea. Dichiariamo
che la tumulazione del cadavere può farsi
dopo 24 ore della morte.</p>

<p>"In fede ci sottoscriviamo</p>

<p  style="text-indent:60%">
Prof. Albanese</p>
<p  style="text-indent:60%">
Dott. Cappelletti".
</p>

<hr style="width: 45%;" />


<p>Due uomini nel secolo nostro lasciarono questa
terra accompagnati da universale consenso di
laudi e di dolore: Vittorio Emanuele e Garibaldi;<span class="pagenum"><a name="Page_358" id="Page_358">[358]</a></span>
perchè essi soli incarnarono due dei più straordinari
avvenimenti della storia: un Re fedele
alla libertà, che oblia la tradizione della sua
stirpe, e mette in pericolo il retaggio dei suoi
figli per la redenzione di un popolo; un popolano
che si eleva, per virtù propria fino alla potenza
di Re, ma per ritornare al suo modesto focolare
scevro di qualsiasi ambizione, sagrificando gli
ideali della sua anima alla suprema felicità della
patria! Inchiniamoci alla memoria di questi
Grandi!</p>

<hr style="width: 45%;" />


<p>Composta la salma del Generale il dottore
Albanese inviava questo telegramma perchè fossero
note le supreme disposizioni del Generale:</p>

<p>"Garibaldi spirò ieri sera; lasciò un'autografa
disposizione in data 17 settembre 1881,
così concepita:&mdash;"Avendo per testamento determinato
la cremazione del mio cadavere, incarico
mia moglie dell'eseguimento di tale volontà,
prima di dare avviso a chicchessia della mia
morte. Ove ella morisse prima di me io farò
lo stesso per essa. Verrà costruita una piccola
urna in granito che racchiuderà le ceneri sue
e mie. L'urna sarà collocata nel muro, dietro il<span class="pagenum"><a name="Page_359" id="Page_359">[359]</a></span>
sarcofago delle mie bambine e sotto l'acacia
che lo domina".</p>

<p>Ecco poi testualmente la lettera del generale
al dottore Prandina:</p>

<p  style="text-indent:50%">
Caprera, 27 settembre 1877<br />
</p>

<p  style="text-indent:08%">
Mio carissimo Prandina,</p>

<p>"Voi gentilmente vi incaricate della cremazione
del mio cadavere e ve ne sono grato.</p>

<p>"Sulla strada che da questa casa conduce
verso tramontana alla marina, alla distanza di
trecento passi a sinistra, vi è una depressione
di terreno limitata da un muro.</p>

<p>"In quel canto si formerà una catasta di
legno d'acacia, lentisco, mirto ed altre legne
aromatiche. Sulla catasta si poserà un lettino
di ferro e su questo la bara scoperta, con dentro
gli avanzi miei, adorni della camicia rossa.</p>

<p>"Un pugno di cenere sarà conservato in
un'urna di granito, e questa dovrà essere posta
nel sepolcreto che conserva le ceneri delle mie
bambine Rosa e Anita.</p>

<p  style="text-indent:60%">
Vostro sempre</p>
<p  style="text-indent:60%">
<i>G. Garibaldi</i>"
</p>

<p>Ed a queste sue istruzioni scritte ne aggiungeva
altre verbali: al Prandina diceva.<span class="pagenum"><a name="Page_360" id="Page_360">[360]</a></span>&mdash;</p>

<p>"Voglio essere bruciato: bruciato, non cremato,
capite bene. In quei forni che si chiamano
Crematori non ci voglio andare: voglio ripeto
essere bruciato all'aria aperta..... e voi Fazzari
sarete il mio liberto.</p>

<p>"Farete una catasta di legna, dell'acacia di
questa isola, stenderete il mio corpo vestito
della camicia rossa sopra un lettino di ferro;
mi deporrete nella catasta con la faccia rivolta
al sole e mi brucerete; le ceneri le deporrete
dietro la tomba di Anita&mdash;Così voglio finire&mdash;"</p>

<p>E non fu bruciato!&mdash;Le sue osse sono sepolte
nella sua granitica Caprera&mdash;isola sacra
alla patria.&mdash;Ma il suo spirito aleggia in ogni
angolo d'Italia che tanto amò e per la quale
tanto fece perchè fosse libera e grande! Tale
l'ideale di tutta la sua vita gloriosa! E che così
fu, lo prova questa sua dichiarazione.</p>

<p>"Io non ebbi mai altro che uno scopo&mdash;
quello dell'unità italiana&mdash;quindi il mio programma
del Ticino fu lo stesso a Marsala, ad
Aspromonte ed a Mentana".<span class="pagenum"><a name="Page_361" id="Page_361">[361]</a></span></p>



<hr style="width: 65%;" />
<h2><a name="CAPITOLO_XXX" id="CAPITOLO_XXX"></a>CAPITOLO XXX.</h2>

<h3><b>Sbarco a Massaua&mdash;Guerra abissina.</b></h3>


<p>Ricercare ora quali furono i moventi che ci
spinsero all'occupazione di Massaua, sarebbe opera
vana!</p>

<p>L'Italia, divenuta nazione, credette che il suo
prestigio sarebbe aumentato, se al pari delle altre
potenze si fosse lanciata in qualche impresa coloniale
e il governo italiano vi si decise incoraggiato
all'occupazione, dall'Inghilterra che temeva
di vedere altra nazione inalberare a Massaua,
da un momento all'altro, la propria bandiera.</p>

<p>Del resto l'idea di aprire nuovi sbocchi al
nostro commercio sorrideva, e l'opinione pubblica
si mostrò favorevole all'iniziativa, sopratutto
in Lombardia ove fiorivano a questo scopo
delle Società, e si pubblicava un giornale caldo
fautore dell'espansione coloniale, e s'incoraggiavano
e si organizzavano spedizioni africane.</p>

<p>E difatti quando al principio del 1885 un
giornale officioso ne dava il primo annunzio l'opinione
pubblica, lo accolse con segni di compiacimento,
e salutava pochi mesi dopo con entusiasmo,
la partenza dei nostri bersaglieri per
Massaua.<span class="pagenum"><a name="Page_362" id="Page_362">[362]</a></span></p>

<p>Disgraziatamente allo slancio con cui l'Italia
aveva iniziato la conquista di colonie africane,
non corrispose la preparazione necessaria.</p>

<p>Due erano le politiche da seguirsi dopo l'occupazione
avvenuta il 4 febbraio 1885.</p>

<p>Una, quella di limitarsi a tenere Massaua come
porto di sbocco alle regioni interne, attendendo
dal tempo l'occasione di assoggettarle moralmente,
l'altra, di fare addirittura una guerra a fondo,
impossessarsi dell'Abissinia, assoggettarla per poi
irradiare la nostra influenza nelle ricche regioni
del Sud, assicurandoci le vie commerciali.</p>

<p>Invece, dei due sistemi, non ne abbiamo seguito
decisamente nessuno.&mdash;Siamo andati al
caso&mdash;per una via di mezzo che ci portò a
continui successivi conflitti, ed infine al disastro.</p>

<p>Rimanendo a Massaua col porto naturale dell'Abissinia
del Nord in nostre mani, potevamo
chiedere ed ottenere compensi commerciali in
cambio dei favori che si sarebbero potuti rendere
al Negus, agevolando il commercio del suo
paese; ma dal momento che ci inoltravamo nell'interno,
bisognava farlo con ogni precauzione
e con tutta la preparazione perfetta tanto da
poter avere la sicurezza di non temere sconfitte.<span class="pagenum"><a name="Page_363" id="Page_363">[363]</a></span></p>

<p>Venne pur troppo, per nostra eccessiva fiducia
la catastrofe di Dogali e la strage dei nostri soldati
e del colonnello De Cristofaris che li comandava;
fatto che, non ostante l'esito sfortunato,
contribuì più di una vittoria e far rispettare
nel Tigrè e farne ammirare l'eroismo
dell'esercito italiano.</p>

<p>E, sotto la dolorosa impressione di quest'eccidio
l'opinione pubblica fu concorde nello spronare
il governo alla guerra o nell'approvarlo
quando decise la spedizione di S. Marzano. Ma
il triste fatto non valse ad aprire gli occhi al
governo il quale, invece di lasciare mano libera
ai comandanti le forze che si mandavano laggiù,
volle esso stesso fissare i limiti dell'azione; ostacolandone
tutte le iniziative e mal provvedendo
alle loro richieste, sempre esitando dinanzi alla
idea di assumere la responsabilità di una politica
e di un'azione decisiva. E così siamo andati
avanti a forza di piccole iniziative, le quali hanno
dato sterili risultati, e finirono coll'obbligarci a
dei sacrifici che necessariamente dovevano diventare
non solo necessari ma urgenti, e quel
che è più doloroso, non dovevano essere più sufficienti
per salvarci da immane catastrofe.<span class="pagenum"><a name="Page_364" id="Page_364">[364]</a></span></p>

<p>Quanti disinganni! quante amarezze, questo
procedere ha costato ai nostri bravi ufficiali, a
incominciare dal Saletta al Gene al Di San Marzano,
al Lanza al Cagni per finire al Balbissera;
i quali animati dal desiderio di portare di fronte
al nemico la balda nostra gioventù con la speranza
di ricondurre le nostre truppe vittoriose
in Italia, per gli ordini che si mandavano da
Roma si trovarono delusi, obbligati a mordere
il freno, perchè con essi veniva loro impedito
lo sviluppo alle operazioni militari, nei momenti
più indicati dalle circostanze.</p>

<p>Il generale di San Marzano, più degli altri
impaziente d'impegnare l'azione, quando nel 1888
l'esercito del Re Johannes era in isfacelo così da
dovere levare il campo ed iniziare la ritirata in
condizioni disastrose, dovette provare il dolore
più grande della sua vita&mdash;egli&mdash;valoroso militare
di tutte le campagne dell'indipendenza&mdash;
compresa pur quella di Crimea&mdash;allorchè ricevette
i telegrammi da Roma che paralizzavano
ogni sua iniziativa.</p>

<p>E non abbiamo neppur saputo cogliere <ins title="Note di trascrizione: Nell'originale 'ne'">nè</ins>
avvalerci della bella opportunità che il caso ci
offriva.<span class="pagenum"><a name="Page_365" id="Page_365">[365]</a></span></p>

<p>L'improvvisa morte del Negus Giovanni poteva
metterci in condizioni tali da essere noi
gli arbitri degli eventi. Invece aperta la successione
al trono, abbiamo commesso il più
grande, il più fatale degli errori. Quello cioè di
spendere tutta la nostra influenza per aiutare
l'assunzione al trono imperiale del Re dello
Scioa, inimicandoci a morte i nostri vicini del
Tigrè che dovevamo tenerci amici e strettamente
a noi vincolati, col favorirli in tutti i
modi, aiutando con tutte le nostre forze l'elezione
del Mangascià, il più legittimo pretendente
alla successione del Negus, e di questo servirci,
e servirci delle popolazioni, ostili per tradizione
agli scioani, per garantire la frontiera della nostra
colonia e tenere a rispettosa distanza il Re dello
Scioa.</p>

<p>Richiamato in Italia il corpo di spedizione
comandato dal generale conte Asinari di San
Marzano, venne lasciato come comandante a
Massaua il generale Baldissera, il quale diede
all'opera sua una spiccata impronta personale.
Egli ebbe un esatto concetto della situazione e
previde le gravi difficoltà che sarebbero sorte
per il fatto dell'abbandonata politica Tigrina per<span class="pagenum"><a name="Page_366" id="Page_366">[366]</a></span>
quella Scioana. Fu lui che iniziò l'organizzazione
delle truppe indigene che fecero tanta
buona prova sotto gli ordini di Arimondi ad
Agordat ed a Coatit. E fu sotto Baldissera che
la colonia da Massaua a Saati e Ua-à si estese
senza difficoltà e senza spese sull'altipiano.</p>

<p>Affabile con tutti, sopratutto coi suoi ufficiali,
non transigeva mai quando si trattava di
un dovere da compiere. In servizio, quando aveva
dato un ordine, un comando, voleva essere
rapidamente obbedito.</p>

<p>Il giorno della occupazione di Saati il comando
superiore aspettava di essere assalito
dagli Abissini. Furono dati gli ordini per l'attacco.
Il generale Baldissera, fedele agli ordini
del comando, fece occupare le posizioni più avanzate;
diede tutte le disposizioni per una
energica azione. Ad un maggiore dei Bersaglieri
destinato ad occupare una posizione importante
disse colla sua voce sempre calma&mdash;soltanto
queste parole: "Se fosse attaccato... Lei maggiore
muore qua... Ha capito? siamo intesi! O
la croce di legno... o la croce di Savoia..." e via
di galoppo.</p>

<p>Baldissera&mdash;fiero soldato, intelligentissimo<span class="pagenum"><a name="Page_367" id="Page_367">[367]</a></span>
ufficiale&mdash;fu lui che fece sventolare la bandiera
italiana all'Asmara e a Cheren, e fu peccato che
egli pure fosse sacrificato alla politica Scioana
e per questo fosse obbligato a chiedere il rimpatrio.</p>

<p>Il generale Baldissera veniva rimpiazzato
dal generale Orero.&mdash;Al nome di questo generale,
valoroso ufficiale&mdash;è legato il ricordo
della marcia su Adua, fatta con tale ordine e
rapidità da destare l'ammirazione generale&mdash;
l'accoglienza ad Adua fatta alle nostre truppe
fu entusiastica.</p>

<p>Ma per non offendere le suscettibilità Scioane
si dovette abbandonare Adua e ripassare il
Mareb!</p>

<p>Invano i capi Tigrini, il clero, il popolo esortavano
gl'italiani a rimanere. "Noi saremo
con voi" dicevano: invano ci si raccomandavano
dal momento che noi non volevamo essere i
loro governanti, di riconoscere per loro Re Mangascià
sottraendoli alla minaccia di essere governati
dallo Scioa&mdash;l'ordine era di ritirarsi e
di restare per Menelik e il generale Orero e le
truppe da lui comandate ubbidirono, e il generale,
disgustato esso pure&mdash;domandò di ritornare
in Italia.<span class="pagenum"><a name="Page_368" id="Page_368">[368]</a></span></p>

<p>All'Orero successe il generale Gandolfi, un
altro dei nostri migliori generali. Giunse a Massaua
nel giugno del 1890 quando la politica
Scioana era all'apogeo.</p>

<p>Contando su di una pace durevole dopo il
trattato d'Ucciali, il Crispi capo del governo,
volle dare all'Eritrea un ordinamento civile, formato,
oltre che dal governatore, da altri tre
funzionari con incarichi speciali ai quali diede
il nome di Commissari Coloniali; ma tale organizzazione
non fece buona prova, perchè la colonia
non era ancora a quel punto nel quale
all'ordinamento militare si poteva, come avvenne
dippoi, sostituire un'organizzazione civile.</p>

<p>Fu sotto il generale Gandolfi che ebbe luogo
la famosa intervista sul Mareb con Mangascià
e cogli altri capi tigrini, nella quale furono solennemente
giurati i patti che dovevano assicurare
la quiete e la tranquillità della colonia,
e fu in conseguenza di questi patti che vennero
dati gli ordini da Roma per la ritirata delle
nostre truppe, dalle migliori provincie Eritree
del Seraè e dell'Oculè Cusai.</p>

<p>A rimpiazzare il generale Gandolfi fu destinato
il generale Barattieri, che all'età di 17 anni<span class="pagenum"><a name="Page_369" id="Page_369">[369]</a></span>
aveva fatto parte della gloriosa schiera dei Mille,
uno dei più caldi fautori della politica di espansione
coloniale.&mdash;Amicissimo di Zanardelli e di
Cairoli, sotto l'aureola simpatica di essere trentino
fu eletto deputato di Breno, collegio, che gli
rimase sempre fedele.</p>

<p>Durante i primi anni del suo governo, passati
in un periodo ininterrotto di pace e di tranquillità,
diede opera all'ordinamento civile della
colonia.</p>

<p>Verso la fine del 1893 ritenendo che la pace
sarebbe perdurata, venne in licenza in Italia
lasciando il comando delle truppe e le funzioni
di governatore nelle mani del colonnello Arimondi,&mdash;un
valoroso. Questi il 22 dicembre 1893
con un suo telegramma al Ministro della guerra
annunciava la vittoria d'Agordat combattuta
contro i Dervisci. Trofeo della vittoria, 72 bandiere
lasciate in mano dei nostri, una mitragliera
e circa 800 fucili. I dervisci lasciarono sul terreno
più di mille morti, mentre le nostre perdite
furono di tre ufficiali ed un sottufficiale morti,
di un ufficiale ed un sottufficiale ferito, e di circa
225 <ins title="Note di trascrizione: Nell'originale 'indigini'">indigeni</ins> fra morti e feriti.</p>

<p>Il Re mandava il giorno stesso al colonnello
Arimondi il seguente telegramma:<span class="pagenum"><a name="Page_370" id="Page_370">[370]</a></span></p>

<p  style="text-indent:08%">
Colonnello Arimondi,<br />
</p>

<p  style="text-indent:60%">
Agordat.<br />
</p>

<p>Mando a lei e alle truppe d'Africa le più vive
felicitazioni per la vittoria d'Agordat. L'Italia che
si associa al mio plauso, rende con me un sacro
tributo ai valorosi che morirono per la gloria
della nostra bandiera.</p>

<p  style="text-indent:60%">
<i>Umberto</i>.
</p>

<p>A questo telegramma il colonnello Arimondi
rispondeva così:</p>

<p  style="text-indent:08%">
"Ministro Guerra,
</p>

<p  style="text-indent:60%">
Roma.
</p>

<p>"Il plauso del Re fu per tutti il premio più
ambito".</p>

<p>Il colonnello Arimondi fu promosso al grado
di maggior generale per merito di guerra.</p>

<p>Il generale Barattieri ritornato a Massaua,
preoccupato dall'eventualità di qualche non gradita
sorpresa da parte dell'Abissinia, fece noto
al governo il vantaggio che si sarebbe ritratto
dalla occupazione di Cassala, non soltanto al nord
ma anche al sud della colonia, sia per il maggior
prestigio che questo colpo di mano ben
riuscito avrebbe dato alle nostre forze di fronte<span class="pagenum"><a name="Page_371" id="Page_371">[371]</a></span>
agli abissini, sia perchè togliendo ai dervisci
quell'importante punto di concentramento, si allontanava
il pericolo di dover fronteggiare contemporaneamente
due nemici posti agli estremi
limiti della colonia.</p>

<p>In data 12 giugno il ministro degl'esteri barone
Blanc telegrafava al Barattieri.</p>

<p>"Il Governo del Re lascia lei giudice di prendere
quelle disposizioni che crede più opportune
per agire su Cassala".</p>

<p>E il Barattieri prendeva le sue disposizioni
per l'attacco.</p>

<p>Il 16 di giugno di sera, dà l'ordine di marcia
che, trattandosi di sorpresa, deve essere fatta nel
silenzio il più assoluto, con raccomandazione agli
ufficiali di tenere sempre in mano le truppe&mdash;
e la marcia fu eseguita in ordine perfetto, e secondo
le disposizioni date.&mdash;Sul fare del giorno
le nostre truppe erano in vista del campo di
Cassala.</p>

<p>Alle ore 7 l'avanguardia apriva il fuoco contro
la cavalleria nemica, la quale si gettava contro
il nostro fianco sinistro, ma è costretta a ripiegare;
l'avanguardia seguita dal grosso continuò
ad avanzare, finchè giunta a 400 metri dai dervisci<span class="pagenum"><a name="Page_372" id="Page_372">[372]</a></span>
schierati, apriva il fuoco a salve, sia contro
essi, sia contro la cavalleria; i nemici rispondevano
con fuoco ben nutrito, ma infine, vedendo
che non vi erano apprensioni sui fianchi e per
le spalle, il generale Barattieri diede l'ordine di
un colpo simultaneo di tutte le forze, che mise
in sfacelo il nemico, obbligato a lasciare il campo
ed a ritirarsi a corsa sfrenata.</p>


<hr style="width: 45%;" />

<p>Fin dal luglio il generale Barattieri informava
il governo che egli temeva prossima&mdash;e cioè
nel dicembre del 1894 o nel gennaio 1895&mdash;una
levata di scudi di tutta l'Etiopia contro
di noi.</p>

<p>Difatti il primo sintomo che al generale diede
modo di giudicare giusto, fu la ribellione di Batha-Agos,
la rottura dei fili e quindi l'interruzione
del servizio telegrafico, e l'arresto a tradimento
del tenente Sanguinetti, nostro residente a Saganeiti.</p>

<p>Il maggiore Toselli informato del tradimento,
con marcia rapidissima la mattina del 16 arrivava
con tre compagnie a Mahraba, poco distante
da Saganeiti, e subito apriva trattative
con Batha-Agos per la restituzione del tenente<span class="pagenum"><a name="Page_373" id="Page_373">[373]</a></span>
Sanguinetti; intanto ristabiliva la linea telegrafica.
Disponeva in complesso di circa 1500 uomini
e di una batteria da montagna, ed aveva
stabilito di dare l'attacco a Saganeiti, forte posizione,
la mattina del 18 settembre, quando si
accorse che i ribelli l'avevano sgombrata. Deciso
ad inseguire i ribelli, il maggiore Toselli senza
por tempo in mezzo, occupa Saganeiti e continua
senza riposo la marcia nella speranza di disperderli
e di arrivare in tempo a salvare la compagnia
di Halai isolata e che correva il più grave
pericolo.</p>

<p>Ad Halai frattanto la compagnia sotto gli ordini
del capitano Castellazzo, con grande valore
sosteneva da ore un ineguale combattimento contro
<ins title="Note di trascrizione: Nell'originale 'lo'">le</ins> orde di Batha-Agos forti di 1600 uomini;
mentre i ribelli avvolgevano da tutte le parti il
piccolo forte presidiato da circa 200 uomini, una
viva fucilata rovesciava il fronte del combattimento.
Era l'avanguardia della colonna Toselli
che entrava in azione colle compagnie dei capitani
Folchi, Olivari e Gentili e dava tempo
alla compagnia Galli di guadagnare il ciglio con
una sezione d'artiglieria.</p>

<p>I nostri rianimati pel soccorso aumentarono<span class="pagenum"><a name="Page_374" id="Page_374">[374]</a></span>
il fuoco al grido di Savoia! e poco appresso il
maggiore Toselli con tutte le forze si slanciava
all'attacco. Alle 18 era già notte e il nemico,
sfuggiva dietro le rupi e giù per le chine precipitando.
Le perdite dei nostri, 11 ascari morti
e 22 feriti; le perdite del nemico furono notevoli
assai.</p>

<p>Fra i morti Degiac Batha-Agos ed il suo parente
bascià Musgnen.</p>

<p>Il tenente Sanguinetti poté sottrarsi alla triste
fine che i seguaci di Batha-Agos gli minacciavano,
per l'assistenza del suo interprete Gare-Sghaer,
bravo giovane indigeno che gli si mostrò
fido fino alla morte.</p>

<p>Dopo la ribellione di Batha-Agos non era
più possibile dubitare sulle intenzioni ostili di
ras Mangascià. Il generale <ins title="Note di trascrizione: Nell'originale 'Baratieri'">Barattieri</ins> non <ins title="Note di trascrizione: Nell'originale 'perde'">perdè</ins>
tempo; concentrò un corpo di operazione ad Adi
Ugri, e chiamò sotto le armi la milizia mobile
che diede ottimi risultati; fatto ciò, al generale
sembrò il miglior consiglio quello di marciare
su Adua. La colonna rifece la strada percorsa
dal generale Orero, e anche questa volta come
allora, le popolazioni accorsero sul passaggio delle
nostre truppe festeggiandole ed insistendo che
vi rimanessero a proteggerle.<span class="pagenum"><a name="Page_375" id="Page_375">[375]</a></span></p>

<p>Le nostre truppe nell'imminenza d'un attacco
che pareva certo, presero posizione sull'altura di
Fremona; ma nè ras Mangascià, nè ras Agos
osarono cimentarsi; e si ritirarono avviandosi,
apertamente ostili, per altra direzione.</p>

<p>Il <ins title="Note di trascrizione: Nell'originale 'Baratieri'">Barattieri</ins> che aveva ottenuto l'effetto morale
voluto, abbandonò Adua e ritornò ad Adi-Ugri.</p>

<p>Verso l'8 ras Mangascià concentrò tutta la
sua gente al di là dei nostri confini. Il giorno 12
decise di passare la frontiera per entrare sul'Oculè-Cusai,
dove ogni villaggio è una fortezza
naturale e da dove chi vi si annida può sfidare
impunemente qualunque nemico.</p>

<p><ins title="Note di trascrizione: Nell'originale 'Baratieri'">Barattieri</ins> decise di prevenire il nemico nella
posizione di Coatit mentre questo stava per addentrarsi
nei monti. Ed a Coatit avvenne la battaglia
che ha dato nuova gloria ai nostri ufficiali,
che ha provato una volta ancora la saldezza
delle nostre truppe e dei loro ordinamenti.
Alla sera dell'11 il Generale ordinò di passare
l'indomani mattina il Mareba, dirigendosi sopra
Adis-Adi. Quivi la colonna che doveva marciare
su Coatit fu formata così:</p>

<p>Avanguardia: Toselli con sei compagnie e le<span class="pagenum"><a name="Page_376" id="Page_376">[376]</a></span>
bande dell'Oculè-Cusai; Grosso: la compagnia
del battaglione Galliano, una batteria su 4 pezzi,
quattro compagnie dello stesso battaglione, il
battaglione Hidalgo di cinque compagnie; Salmeria,
e le bande del Seraè in retroguardia.</p>

<p>Da Adis-Adi le truppe si mossero alle 9; il Toselli
aveva ordine di occupare Coatit, e possibilmente
prima di notte prendere contatto col nemico.
Difficile, faticosa fu la marcia. La colonna
giunse a Coatit che fu trovato sgombro, senza
che il nemico avesse avuto sentore dell'ardita
marcia.</p>

<p>La notte passò senza novità, senza nessun
allarme. Alle 3 del 13 il generale ordina al maggiore
Galliano di muovere, per schierarsi a sinistra
del maggiore Toselli; al maggiore Hidalgo
ordina di seguire in riserva.</p>

<p>Tutti sono al loro posto e il movimento offensivo
si inizia allo spuntare dell'alba, ore 6,
coll'avanzare di tutti convergendo a destra, perno
l'artiglieria; successivamente i battaglioni Toselli
Galliano e le bande Sanguinetti e Mulazzani; nel
centro, a rincalzo, in posizione coperta il battaglione
Hidalgo con quattro compagnie, avendo
dovuto lasciare la quinta nella posizione e con<span class="pagenum"><a name="Page_377" id="Page_377">[377]</a></span>
l'incarico sopra indicato; direzione di marcia, un
poggio conico sulla cui sommità sorge un <i>Tecul</i>.
Tutto procede con ordine. Poco dopo le sei i due
battaglioni di prima linea hanno le compagnie
parte schierate, parte coperte in buona posizione
e allo spuntare del sole la batteria Ciccodicola
da un altura maestrevolmente scelta, lancia il
suo primo Shrapnel contro il campo nemico;
mentre il quartier generale, con bandiera spiegata
va a fissarsi sul poggio conico sovraindicato.</p>

<p>È evidente una grande agitazione nel campo
nemico. Malgrado la sorpresa, con molta prontezza
e slancio, a gruppi sempre più fitti vengono
innanzi, superando con destrezza ammirabile buroncelli
ed impedimenti, mascherando il numero,
offrendo pochi bersagli, affittendosi sempre più
dietro i ripari.</p>

<p>Il fuoco di fucileria si apre su tutta la linea
colle avanschiere del 3<sup>o</sup> e del 4<sup>o</sup> battaglione, le
quali, malgrado l'impeto che le spinge all'attacco,
si mantengono in pugno agli ufficiali come
ne sono prova i frequenti fuochi a salva. Le compagnie
manovrano con calma serena, facendo
moderatamente uso del tiro e schermendosi convenientemente.
Lo slancio non scema la disciplina
che manifesta la sua superiorità.<span class="pagenum"><a name="Page_378" id="Page_378">[378]</a></span></p>

<p>Mentre l'azione si accende sempre più viva
si scorge da parte dei tigrini un movimento girante
alla larga, ciò che gli è permesso dal gran
numero di forze, superiori assai alle nostre, dalla
perfetta conoscenza dei luoghi e dalla maestria
abissina nei movimenti avviluppanti. Dal comando
furono mandati ordini urgenti alle bande
di volgersi a sinistra in direzione del poggio di
Adi Auei, ed alle compagnie non impegnate del
3<sup>o</sup> battaglione, di muovere verso le alture per
interrompere l'aggiramento che andava sempre
più accentrandosi stringendosi.</p>

<p>Fu dato ordine ai maggiori Toselli e <ins title="Note di trascrizione: Nell'originale 'Hidaldo'">Hidalgo</ins>
di arrestare l'avanzata verso il campo del Ras
delle compagnie impegnate; ripiegare dalla destra
verso sinistra le compagnie non impegnate
volgendo il fronte a Nord Est e Nord donde
veniva l'accerchiamento; concentrarsi infine sopra
la posizione di Coatit. I cannoni furono pure
avviati verso Coatit per sostenere il cambiamento
di fronte a sinistra; e il comando stesso
mosse dal poggio verso Coatit, esposto nel percorso
al bersaglio di una forte colonna nemica,
la quale fu bravamente respinta dagli ascari;
caddero vicini al generale Barattieri, il tenente<span class="pagenum"><a name="Page_379" id="Page_379">[379]</a></span>
Sanguinetti colpito tre volte di palle, il tenente
Castellani, il sergente Bertoja, il porta bandiera
e molti ascari. Ma verso le undici dal ciglio che
limita al Nord lo spianato di Coatit, il generale
poteva ordinatamente disporre le truppe per un
efficace difesa della località e l'accogliere le forze
per un contrattacco, coadiuvato potentemente
dal generale Arimondi.</p>

<p>Tutto il corpo d'operazione era sottomano
unito e pronto a qualsivoglia azione, con un morale
altissimo.</p>

<p>Il nemico dalle alture che aveva occupato
continuava un vivo schioppettìo a grandi distanze
senza recare ai nostri, gravi danni.</p>

<p>La notte del 13 al 14 passò tranquilla; il nemico
salutò l'alba del 14 con intensa fucilata che
pareva volesse preludiare ad un attacco generale.
Nel meriggio si videro nuvoli di tiratori
coronare l'altura e scendere giù nel burrone, scagliando
una punta a sinistra cioè all'angolo Nord-Ovest
della posizione di Coatit; la batteria lanciò
qualche colpo contro i nuclei nemici che volsero
in fuga ed incendiò l'erba secca per una notevole
estensione.</p>

<p>Distribuiti viveri e munizioni, raccolti indizi<span class="pagenum"><a name="Page_380" id="Page_380">[380]</a></span>
di depressione da parte del nemico il generale
risolse per l'alba dell'indomani (15) di dare l'attacco
contro l'altura a Nord di Coatit. All'uopo
l'artiglieria prima dell'alba doveva essere pronta
a battere la cresta dell'altura della quale aveva
misurato la distanza. Il 4<sup>o</sup> battaglione con manovra
libera e tattica abissina, doveva scendere
stormeggiando nel vallone e risalire l'altura avviluppandola
sotto la protezione del fuoco d'artiglieria;
le bande nel fianco destro aggirando,
dovevano puntare sopra Adi-Auei per minacciare
e colpire fianco e tergo dei tigrini. Il 2<sup>o</sup>
e 3<sup>o</sup> battaglione dovevano aspettare ordini per
appoggiare l'attacco.</p>

<p>Ma nella notte Ras Mangascià pensò bene di
ritirarsi coi suoi verso Senafé.</p>

<p>Avutone il Barattieri notizia alle 3 1/2 del mattino
del 15, diede gli ordini <ins title="Note di trascrizione: Nell'originale 'opportunni'">opportuni</ins> per l'inseguimento
del nemico&mdash;questo durò fino a Senafé&mdash;ma
non fu potuto raggiungere e le
truppe abissine si dispersero.</p>

<p>Dopo la sconfitta di Coatit e la disastrosa ritirata
da Senafé, Ras Mangascià, mentre faceva
proteste di amicizia e mostravasi al generale
italiano animato dal desiderio di pace, cercava<span class="pagenum"><a name="Page_381" id="Page_381">[381]</a></span>
d'altra parte di raccogliere soldati, ed avendo
posto il campo coi suoi a due giornate da Adigrat,
era di ostacolo alla pacificazione della regione.
In tale stato di cose l'occupazione di
Adigrat, capitale dell'Agame, per parte nostra
s'imponeva.</p>

<p>Nella metà di marzo Barattieri intimava a
Mangascià di disarmare; e siccome invece di
disarmare egli continuava a dare molestie, il
generale decise di varcare il confine ed occupava
militarmente Adigrat.</p>

<p>Intanto le informazioni che venivano dallo
Scioa confermavano sempre più la notizia che
Menelik era deciso di portare forte aiuto a Mangascià.
Nel suo rapporto al Ministro degli Esteri
il governatore dell'Eritrea informava dello stato
delle cose, concludendo che bisognava essere
pronti ad una grossa guerra pel prossimo dicembre.</p>

<p>E fu in seguito a tali notizie che il Ministero,
non essendo d'accordo sulle misure da prendersi,
reputò opportuno di chiamare il governatore in
Italia col seguente telegramma:</p>

<p  style="text-indent:08%">
Roma, 8 luglio<br />
</p>

<p>"Il governo desidera conferire verbalmente
sulla situazione preveduta pel prossimo autunno.<span class="pagenum"><a name="Page_382" id="Page_382">[382]</a></span>
La preghiamo prendere disposizioni opportune
per una sua breve assenza dalla Colonia".</p>

<p  style="text-indent:60%">
<i>Crispi-Blanc-Mocenni</i>.<br />
</p>

<p>Prima di lasciare la Colonia il generale disponeva
che a vigilare le regioni occupate, il
maggior Toselli ponesse la sua dimora <ins title="Note di trascrizione: Nell'originale 'nall'Agame'">nell'Agamè</ins>
e che il maggior Amelio si stabilisse nel
Tigrè dominando Adua dal colle di Fremona.
Tutto disposto il governatore, ubbedendo agli
ordini del governo, s'imbarcò per l'Italia.</p>

<p>Verso la fine di settembre ebbero luogo delle
scaramuccie al di là dei nostri confini fra partigiani
nostri e gruppi di fedeli a Mangascià il quale
seguitava a raccogliere armati. Era evidente
la necessità da parte nostra di attaccare Mangascià
prima che potesse ricevere gli sperati
aiuti dallo Scioa.</p>

<p>Il governo Eritreo ai primi d'ottobre chiamò
sotto le armi la milizia mobile e decise di prevenire
la minacciata invasione.</p>

<p>Il generale Barattieri era ritornato al suo
posto.</p>

<p>Si era saputo che Ras Makonnen, aveva
espulso dall'Harrar gli italiani e si era mosso<span class="pagenum"><a name="Page_383" id="Page_383">[383]</a></span>
col suo esercito per raggiungere il Negus; che
Ras Mikael era pronto col suo esercito e che
Ras Oliò s'era avanzato fino al sud del Lago
Ascianghi. Non c'era tempo da perdere; una
sconfitta inferta a Mangascià poteva ancora trattenere
Menelik e persuaderlo ad evitare un conflitto;
così fu creduto dal comando.</p>

<p>Il giorno 4 di ottobre il generale Barattieri
mosse da Adigrat con quattro battaglioni indigeni,
col battaglione Cacciatori d'africa e coi
reparti del genio e dell'artiglieria.</p>

<p>L'ordine di marcia in avanti fu accolto con
entusiasmo nel campo.</p>

<p>Il Toselli fu distaccato col suo battaglione in
colonna volante, con incarico di sorprendere sul
fianco Mangascià in ritirata.</p>

<p>Il nostro corpo d'operazione invase l'Enderta.
Circa 1700 tigrini avevano occupato la forte posizione
di Debra-Ailà; mosse a quella volta con
rapida e faticosa marcia il maggiore d'Amelio
col suo battaglione, attaccò vivamente la posizione
malgrado la difficoltà del luogo e della difesa
e ne determinava la sconfitta e la fuga del
nemico, facendo numerosi prigionieri.</p>

<p>Il maggior Toselli la sera dell'8 informava<span class="pagenum"><a name="Page_384" id="Page_384">[384]</a></span>
il generale di avere occupata la posizione alle
spalle del nemico che si trovava al sud di Debra-Ailà
e che la mattina seguente avrebbe proceduto
all'attacco.</p>

<p>Ricevuta questa notizia verso notte Barattieri
ordinava alle tre dì mattino si riprendesse la
marcia. Alle 11 i nostri entravano in Antalo
senza avere incontrato il nemico. Si sentiva un
vivo fuoco di fucileria ed esaminata la posizione
si vide che si combatteva sulle alture di Debra-Ailà.</p>

<p>L'assalto di quella forte posizione era stato
iniziato dalle bande comandate dai bravi tenenti
Sapelli e Lucca; quando queste furono spinte sui
fianchi il maggiore d'Amelio fece avanzare due
compagnie di Ascari, mentre l'Artiglieria sloggiava
il nemico delle alture.</p>

<p>Dopo un quarto d'ora di fuoco accelerato, il
battaglione indigeno muoveva all'assalto della
montagna, mentre Barattieri faceva avanzare il
battaglione dei cacciatori italiani, sostenuti dal
3<sup>o</sup> battaglione indigeno. In breve i nostri forzarono
il ridotto dell'Amba e il fuoco cessava. Il
nemico, sbaragliato si dava alla fuga, mettendosi
in salvo per sentieri impraticabili.<span class="pagenum"><a name="Page_385" id="Page_385">[385]</a></span></p>

<p>Finito il combattimento il battaglione d'Amelio,
che si distinse in modo particolare, rimase
sulla forte posizione conquistata con una batteria;
le altre truppe ritornarono ad Antalo, ove
Barattieri pose il suo quartier generale.</p>

<p>Il generale Arimondi avuto notizie che Mangascià
si era diretto verso il Vogherat si mosse
da Antalo per inseguirlo, così pur fece il maggior
Toselli; sorpassata la catena di Tagarrà, raggiunse
il campo del Ras che lo aveva abbandonato poco
prima; lo inseguì ancora, ma si cercò invano di
raggiungerlo; allora riunitosi Arimondi col Toselli
presero la via di Amba-Alagi.</p>

<p>Dopo questi fatti il Makonnen mandò proposte
di pace d'incarico del suo sovrano; ma
queste non erano che inganni per guadagnar
tempo e per addormentare il governo italiano e
il comando dell'Eritrea. Si sapeva invece che
Menelik raccoglieva forze poderose, che unite a
quelle di Makonnen formavano già un corpo
rispettabile di circa cinquantamila uomini.</p>

<p>Mentre questo si preparava nel campo nemico,
al comando di Massaua, mancando un servizio di
sicure informazioni, nulla si sapeva, e così il governo
e il governatore dell'Eritrea, continuarono<span class="pagenum"><a name="Page_386" id="Page_386">[386]</a></span>
ad andare innanzi nella convinzione che il Negus
non si sarebbe mosso, e che non si trattava di
altro che di minaccie. Insomma si credeva ad
una eccellente situazione, quando già ingenti
masse si riunivano al lago Ascianghi e si facevano
allo Scioa gli ultimi preparativi per la
gran guerra di esterminio degli italiani.</p>

<p>A confermare il comando nella sua credenza,
il 3 dicembre un dispaccio ufficiale annunziava
che ras Makonnen aveva chiesto un convegno
al generale Barattieri "per trattare la pace".
Perfido inganno&mdash;che ribadiva nel nostro governo
una fallace illusione, il cui risveglio doveva
essere fatale e tremendo. E questo risveglio non
doveva pur troppo ritardare.</p>

<p>Il giorno 9 dicembre veniva comunicato alla
Camera dei deputati un dispaccio del generale
Barattieri col quale informava che la colonna
Toselli era stata improvvisamente attaccata ed
avviluppata ad Amba Alagi da tutto l'Esercito
Scioano. Si riteneva che l'ordine mandato dal
generale Arimondi di ritirarsi, non gli fosse pervenuto.</p>

<p>Che il generale Arimondi avanzatosi per sostenere
il Toselli era arrivato alle ore 16 a mezza<span class="pagenum"><a name="Page_387" id="Page_387">[387]</a></span>
strada fra Macallè e l'Amba nella posizione di
Aderat; ivi incontrate le colonne nemiche aveva
impegnate con esse combattimento ed aveva poi
<ins title="Note di trascrizione: Nell'originale 'cencentrate'">concentrate</ins> tutte le sue truppe col massimo ordine
a Macallè; che lasciato Macallè fortemente
presidiata e munita, si era messo in marcia per
Adagamus assieme agli ufficiali Bodrero, Pagella
e Bazzani.</p>

<p>Infine concludeva che mancavano notizie del
Toselli.</p>

<hr style="width: 45%;" />


<p>L'annunzio del doloroso avvenimento produsse
una impressione enorme.</p>

<p>Ecco le informazioni che si ebbero sul combattimento
ove si coprirono di gloria coloro che
vi presero parte.</p>

<p>Il maggiore Toselli aveva fin dal giorno precedente
disposta la sua difesa, sempre con la
certezza che il generale Arimondi gli avrebbe
portato soccorso.</p>

<p>Aveva ordinato che le bande di ras Sebath
e di Degiac Alì, 350 fucili, tenessero il colle a
guardia della strada Falaga all'estrema sinistra;
che le Compagnie Issel e Canovetti tenessero la
sinistra con una centuria avanzata verso la chiesa<span class="pagenum"><a name="Page_388" id="Page_388">[388]</a></span>
di Atzalà; che la batteria Angherà, scortata dalla
compagnia Persico tenesse il centro; che le bande
dell'Oculè Cusai, 350 fucili, tenessero le colline
sovrastanti; che lo Sceicco Thalà con 340 fucili
stesse sulla destra a difesa del Colle di Togorà-Maggia;
che le compagnie Ricci, Bruzzi e la centuria
Pagella stessero in riserva. L'attacco non
si fece attendere.</p>

<p>La colonna di ras <ins title="Note di trascrizione: Nell'originale 'Olie'">Oliè</ins> con una mossa rapida
frontale avvolgente impegnò l'ala estrema sinistra:
ras Sebat preso di fianco e di fronte dovette ripiegare,
lasciando le due compagnie Issel e Canovetti
scoperte e costrette a cambiare la fronte,
pur sempre trattenendo il nemico incalzante.
Intanto dal Colle di Bootà sbucavano imponenti
le colonne di ras Mikael e di ras Makonnen,
circa 15,000 fucili, dirette per la via principale
verso il centro della posizione. La nostra ala
sinistra, sebbene stremata, con brillanti contrattacchi
teneva in rispetto forze venti volte superiori.
Erano morti i tenenti Molinari e Basale,
e ferito il tenente Mazzei.</p>

<p>A Toselli premeva tenere ancora quella posizione
che proteggeva la strada diretta di Antalo,
donde sperava veder giungere la colonna Arimondi<span class="pagenum"><a name="Page_389" id="Page_389">[389]</a></span>
e slanciò a sinistra la compagnia Ricci;
questi si avanzò e impegnossi a fondo. Il nemico
dovette ripiegare incalzato sul fronte; frattanto
la batteria apriva squarci nella pesante
colonna scioana, ma questa riordinandosi e rafforzata
da nuove bande continuava ad avanzare.</p>

<p>Giungeva allora (9,45) l'avviso di Volpicelli
che un'altra forte colonna comandata da ras Alula
e da ras Mangascià, tentava girare la destra tendendo
al Colle di Togorà; anche da quella parte
si facevano vive le fucilate. Toselli, non vedendo
giungere gli sperati aiuti, decise di restringere
la difesa e di tenersi addossato all'Amba; mandava
quindi ordini a Ricci, a Canovetti, a Issel
di eseguire un ultimo contrattacco e la ritirata
sotto l'Amba; alla sezione Manfredini ordinava
di proteggerli. Intanto la colonna principale
scioana avanzava sulla batteria, nè valevano a
trattenerla i tiri spessi e ben aggiustati e le salve
della centuria Persico.</p>

<p>Toselli allora ordinava che le salmerie s'incolonnassero
sulla via di Togarà ed il movimento
cominciò regolarmente: a sostenere il movimento
al nord dell'Amba, Manfredini ebbe ordine di
spostarsi colla sezione da quella parte.<span class="pagenum"><a name="Page_390" id="Page_390">[390]</a></span></p>

<p>Appena gli scioani si accorsero del cessare
del fuoco della batteria, irruppero rincalzando
l'assalto; fu un momento terribile; la strada strettissima
sovrastante a un precipizio, era ingombra
di muletti carichi di feriti; Manfredini con sangue
freddo e valore inarrivabile riusciva a mettersi
in batteria, Pagella si distendeva con pari
valore a protezione della colonna affollantasi;
sventuratamente lo Sceicco Thalà aveva ripiegato
in disordine.</p>

<p>Le bande del Volpicelli erano disfatte; l'altura
era coronata dalla gente di ras Alula che
con fuoco accelerato a meno di cinquanta metri,
infliggeva perdite enormi. I nostri ascari rispondevano
al fuoco in ritirata; la compagnia Brizzi
disfatta, non potè fare argine alle grosse colonne
di ras Makonnen e di ras Oliè che irrompevano
prendendo i nostri alle spalle. I sudanesi del
tenente Scala, piuttosto che cedere i pezzi, rovesciarono
i muli, i cannoni e le munizioni nel
precipizio.</p>

<p>Manfredini mitragliava a cinquanta passi; ma
<ins title="Note di trascrizione: Nell'originale 'ii'">il</ins> numero esorbitante degli scioani rese impossibile
ogni ulteriore difesa. Allora cominciò la<span class="pagenum"><a name="Page_391" id="Page_391">[391]</a></span>
discesa del dirupo precipitosamente per proseguire
il movimento su Macallè.</p>

<p>L'ultimo a muoversi fu Toselli; conservando
la sua calma, disposto come era a sagrificare la
sua vita, dava ordini affinchè il danno fosse il
minore possibile; erano rimasti intorno a lui pochi
ufficiali: Angherà, Persico, Bodrero, Pagella e i
suoi più fidi e valorosi soldati. Tutti erano sfiniti;
e la piccola schiera andò man mano assottigliandosi
nella discesa, colpiti a dieci passi di
distanza. Giunto sulla strada di Antalo, Toselli,
da vero eroe ordinò a Bodrero di raccogliere i
pochi rimasti e condurli a Macallè. Egli, si voltò
sereno verso il nemico, sfidandolo in attesa della
sua sorte.</p>

<p>Bodrero, ubbidiente agli ordini del suo superiore,
riordinò la colonna, trattenne i dispersi e
li portò ad Arimondi che si trovava ad Aderà
e nulla sapeva del combattimento; con Bodrero
si salvarono Pagella e Bazzani.</p>

<p>Il giorno dopo il combattimento, Makonnen,
ordinò solenni funerali alla salma del maggior
Toselli, del quale ammirava il valore. Tutta l'Italia
ha sentito per quest'Eroe un fremito di compianto
e di orgoglio.<span class="pagenum"><a name="Page_392" id="Page_392">[392]</a></span></p>

<p>L'assalto all'Amba Alagi fu dato improvvisamente
come sempre, ed a tradimento, mentre
pendevano trattative di pace ingannatrici.</p>

<p>Tant'è vero che avendo ras Mangascià investito
alcuni dei nostri posti avanzati, il maggiore
Toselli se ne lagnò con Makonnen, e questi rispondeva
che Mangascià aveva operato di sua
testa, contrariamente agli ordini da lui dati.&mdash;Vero
esempio di fede abissina!</p>

<p>Il generale Arimondi raccolti i superstiti di
Amba Alagi si ritirò su Adigrat lasciando per
presidio a Macallè il maggiore Galliano col 3<sup>o</sup>
battaglione indigeni, una compagnia dell'8<sup>o</sup>, quattro
pezzi da montagna, due sezioni del genio,
una stazione di carabinieri, in complesso 31 ufficiali,
176 uomini di truppa bianca, 1150 di truppa
indigena.</p>

<p>Il 16 decembre questa nostra posizione avanzata
era investita da 30,000 combattenti, gli
assalti si susseguirono agli assalti, sempre valorosamente
e brillantemente respinti.</p>

<p>Il giorno 8 di gennaio il nemico si avanzava
arditamente fino all'angolo morto di due burroni,
occupando l'acqua della quale si alimentava
il presidio di <ins title="Note di trascrizione: Nell'originale 'Macalè'">Macallè</ins>; nella notte furono dai nostri
respinti due furiosi attacchi.<span class="pagenum"><a name="Page_393" id="Page_393">[393]</a></span></p>

<p>Le truppe nemiche che muovevano contro
per annientarci e ricacciarci al mare eransi
andate sempre più ingrossando fino ad arrivare
alla cifra di 70,000 fucili, 10 mila lancie, più
la cavalleria Galla ed altri piccoli riparti disseminati
nelle vicinanze; in tutto oltre centomila
combattenti. I nostri non avevano da apporre
che circa 8000 soldati bianchi e 11,000 indigeni.</p>

<p>E si noti&mdash;che il generale Barattieri aveva
previsto che nel novembre e dicembre la colonia
sarebbe stata investita da tutta l'oste Tigrina
e Scioana; per cui era da prevedersi che i nostri
si sarebbero trovati di fronte ad un esercito
di circa centomila uomini ben armati, della
cui resistenza e valore avevano dato prove.</p>

<p>E allora perchè non si è provveduto a tempo
in conformità dei bisogni e delle previsioni pur
troppo esattamente avveratesi? Perchè il generale
Barattieri che aveva preveduto il formidabile
attacco non si preparò per tempo a bravamente
respingerlo? Se non si voleva fare un
agglomeramento di truppe nella colonia prima
del bisogno, perchè non si provvedeva in Italia
quanto occorreva per la preparazione di una
grossa guerra, onde alla chiamata dei rinforzi<span class="pagenum"><a name="Page_394" id="Page_394">[394]</a></span>
a momento opportuno, e che il governo non
avrebbe dovuto lesinare, tutto fosse pronto? E
preparata bene ed a tempo, non sarebbe stata
una utilissima diversione quella di uno sbarco
di nostre truppe ad Assab ed una spedizione
all'Aussa che avrebbe trovato favore presso i
Dancali&mdash;come così bene era stata progettata
dal generale Pittaluga? Era cosa alla quale bisognava
pensarci per tempo, e, presa una decisione,
attuarla prima che le nostre poche truppe
della colonia fossero impegnate a fondo. Non si
può negare; fu grande la imprevidenza e ne fu
scontato il fio!</p>

<p>Mentre i nostri a <ins title="Note di trascrizione: Nell'originale 'Macalè'">Macallè</ins> sostenevano con
eroismo giorno e notte furiosi assalti, il Makonnen
continuava per incarico del Negus di chiedere
la pace; proposte che il Barattieri comunicava
al governo. Messaggiero di tali proposte
era certo signor Felter persona di fiducia del Barattieri,
il quale aveva trasferito il suo quartiere
generale ad Adagamus.</p>

<p>Il 17 gennaio il Felter si presentava al Barattieri
portatore di un'offerta da parte di Menelik,
garante Makonnen&mdash;<i>di lasciare uscita
libera con armi, munizioni di guerra, bagagli e</i><span class="pagenum"><a name="Page_395" id="Page_395">[395]</a></span>
<i>senza condizioni di sorta le nostre truppe da Macallè
per raggiungere Adigrat.</i></p>

<p>Al Galliano fu dato l'ordine di lasciare il
forte&mdash;<i>dopo di essersi pienamente assicurato che
tutte le garanzie sarebbero state completamente osservate</i>.</p>

<p>Sembrò da prima che questo fosse un fatto
da tenersi in conto ed atto a predisporre il governo
italiano ad un trattato di pace onorevole
per ambo le parti; invece si verificò che la concessione
del Negus non era che un'astuzia di
guerra; le forze comandate dal Galliano non
dovevano essere che un ventaglio aperto per
coprire la marcia delle orde Scioane verso Adua
e per impedire alle truppe della colonia un attacco
di fianco durante la marcia.</p>

<p>Rese libere le truppe del presidio di Macallè
il giorno stesso nel quale venne segnalato al
comando generale lo spostamento della gran
massa dell'esercito nemico, Barattieri ordinava di
levare il campo da Adagamus per occupare una
posizione atta a mantenere il contatto delle forze
della colonia con quelle del nemico; per cui
dopo una marcia di 12 giorni, il 13 di febbraio
il generale diede ordine di schierare i suoi battaglioni<span class="pagenum"><a name="Page_396" id="Page_396">[396]</a></span>
sulle alture di Sauria, dominante la posizione
di Mai Gabetà ed Adua occupate dal
nemico.</p>

<p>Nella notte del 13 disertavano dal nostro
campo le bande di Ras Sebath e di Degiac Agos
Tafari di circa 600 fucili&mdash;questa diserzione
fu il segnale dell'insurrezione nell'Agamè, per
cui il Barattieri fu obbligato a pensare di garantire
alle nostre truppe la linea di rifornimento;
al quale effetto dovette distaccare dalla brigata
Arimondi il colonnello Stevani con tre battaglioni,
una batteria e due compagnie di indigeni,
e nel tempo stesso chiamare da Adi-Ugri a Mai
Maret il colonnello Di Boccard con tre battaglioni;
per queste disposizioni le forze combattenti rimanevano
ridotte a circa 14,000 fucili con 50
cannoni. Si aveva però il vantaggio che la posizione
di Sauria era ottima per la difesa, convenientemente
fortificata, coi fianchi ben appoggiati
e difficilmente aggirabili; infine le nostre
truppe, sebbene sensibilmente diminuite di numero,
si trovavano in condizione da potere respingere
qualsivoglia attacco. Nel frattempo il
nemico vista la forte posizione dei nostri dopo
di avere per un momento pensato ad attaccarli<span class="pagenum"><a name="Page_397" id="Page_397">[397]</a></span>
si dileguava dietro i monti di Genedapla e finiva
per ritirarsi nella conca di Adua.</p>

<p>Vi era quindi tutto da guadagnare nel rimanere
nella forte posizione che l'immensa oste
Scioana aveva permesso ai nostri di occupare
senza molestie; si doveva renderla quanto più
possibile inespugnabile ed attendere di essere
assaliti, provocando anche il nemico con delle
avvisaglie e con avvedute ricognizioni. Coll'attendere
si suscitava il malcontento e la discordia
nel campo nemico; gli Scioani avrebbero
consumato le provvigioni che avevano tratte
seco e sarebbero stati costretti di levare il campo
e ritornarsene da dove erano venuti. È notorio
che perfino un ufficiale russo, il capitano
d'artiglieria Zviaghin, membro di una Commissione
del suo governo presso Menelik e che
aveva studiato con molta diligenza e con la
maggior benevolenza lo stato di guerra dell'esercito
etiopico, aveva dovuto sentenziare, <i>che
questo esercito doveva forzatamente ritirarsi, prima
che le riserve delle vettovaglie che gli uomini portavano
con se fossero esaurite</i>.</p>

<p>Si è voluto invece precipitare&mdash;con 14,000
uomini si è preteso di portare vittoria su 80 a<span class="pagenum"><a name="Page_398" id="Page_398">[398]</a></span>
100,000 valorosi; tutta gente che aveva mostrato
di sapersi battere; svelta nei movimenti, pratica
di ogni palmo di terreno, avvezza per istinto
agli accerchiamenti; e come doveva essere&mdash;si
è andato incontro ad un immane disastro.</p>

<p>Colpa imperdonabile l'ebbe anche il governo.
Presa la decisione di mandare al Comando generale
il Baldissera, il governo aveva il dovere
assoluto, imprescindibile, di subito informarne il
Barattieri, ordinandogli contemporaneamente di
mantenersi nella difensiva.</p>

<p>Il Barattieri invece d'accordo cogli altri generali
Dabormida, Arimondi, Albertone, Ellena,
decise di muoversi la notte del 29 febbraio da
Sauria per marciare verso Adua&mdash;obiettivo
l'occupazione della forte posizione costituita dal
monte Semaiata e da monte Esciasciò.</p>

<p>L'ordine di marcia era il seguente:</p>

<p>Colonna destra, generale Dabormida&mdash;2<sup>a</sup> brigata
fanteria&mdash;battaglione di milizia mobile&mdash;Comando
2<sup>a</sup> brigata di batteria, colle batterie 5<sup>a</sup>
6<sup>a</sup> e 7<sup>a</sup>.</p>

<p>Colonna del centro, Arimondi&mdash;1<sup>a</sup> brigata
fanteria&mdash;1<sup>a</sup> compagnia del 5<sup>o</sup> battaglione indigeni&mdash;batterie
8<sup>a</sup> e 11<sup>a</sup>.<span class="pagenum"><a name="Page_399" id="Page_399">[399]</a></span></p>

<p>Colonna di sinistra, Albertone&mdash;Quattro battaglioni
indigeni&mdash;Comando della 1<sup>a</sup> brigata di
batteria e batterie 1<sup>a</sup> 2<sup>a</sup> 3<sup>a</sup> e 4<sup>a</sup>.</p>

<p>Riserva, Ellena&mdash;3<sup>a</sup> brigata fanteria&mdash;3<sup>o</sup>
battaglione indigeni&mdash;Due batterie a tiro rapido
e compagnia genio.</p>

<p>La colonna di destra doveva seguire la strada
colle Zalà, colle Guldam, colle Rebbi Arienni; la
centrale e la riserva la strada da Adi-Dichi,
Gundapta, colle Rebbi Arienni; la colonna di
sinistra la strada Sauria, Adi-Cheiras, colle Chidane
Maret; il quartier generale doveva marciare
in testa alla riserva.</p>

<p>Ordine a tutti di mantenere il collegamento&mdash;e
il corpo di operazione si mise in moto. Si
marciava di notte in terreni sconosciuti ai nostri&mdash;era
possibile non avvenisse qualche disguido?</p>

<p>La colonna Albertone arrivava al colle Chidane
Maret alle 5 1/4; secondo le istruzioni avute
vi si doveva stabilire, cercare il contatto colla
destra ed aspettare ordini; invece il comandante
desideroso della gloria di venire primo alle mani
col nemico, commise il grande errore di rimettersi
in marcia; cosicchè all'albeggiare giungeva<span class="pagenum"><a name="Page_400" id="Page_400">[400]</a></span>
alle falde di Abba-Carima, mentre il 1<sup>o</sup> battaglione
indigeni (maggiore Torrito) in avanguardia
si trovava a circa 3 chilometri spinto più
avanti; per cui avanguardia e colonna Albertone
della sinistra, si erano allontanate di gran lunga
dalle altre brigate e prive di ogni contatto.</p>

<p>Difatti alle 8 1/4 il battaglione indigeni (Torrito)
avanguardia Albertone, fu il primo ad essere
attaccato da forze preponderanti e nonostante
la più disperata difesa fu rotto e posto in fuga;
nel medesimo tempo le alture di Abba-Carima
e l'Amba Scellodà si videro coronate da numerosissimi
stormi di nemici, che investirono la
brigata Albertone, isolata ad una distanza di sei
chilometri e nell'impossibilità di essere soccorsa.</p>

<p>Il generale Albertone non si smarrì; lottava
con la sua brigata contro forze dieci volte superiori
e ne faceva strage, ma minacciata di aggiramento
alla sua sinistra gli ascari non tennero
più, e volsero il tergo al combattimento e
si diedero alla fuga; invano gli ufficiali tentarono
di fare argine, di arrestarli per ricondurli al
combattimento, essi stessi venivano travolti da
quella valanga.</p>

<p>Frattanto al colonnello Brusati era riuscito<span class="pagenum"><a name="Page_401" id="Page_401">[401]</a></span>
di stendere sulla sinistra di monte Belah due
battaglioni del suo reggimento, e sebbene la brigata
indigena continuasse a combattere efficacemente
non impressionata dalla fuga degli ascari,
pure il generale Barattieri alle 7 1/4 credette opportuno
di mandare all'Albertone l'ordine di ritirarsi
sotto la posizione della brigata Arimondi.
Alla brigata di riserva era dato ordine di rinforzare
la sinistra di Arimondi.</p>

<p>Ma la brigata Albertone era sempre più furiosamente
attaccata da forze, contro le quali
era impossibile lottare, in guisa che alle 11 era
completamente avvolta e i reparti venivano colpiti
dal fuoco nemico sul fronte, sui fianchi e di
rovescio. Dopo avere subito perdite enormi, dopo
avere perduto la maggior parte degli ufficiali, le
truppe indigene cominciarono a ritirarsi prima
alla spicciolata poi a grossi reparti; queste prive
dei loro ufficiali, perfino dello stesso generale
Albertone di cui non si aveva più notizie, non
si poterono più riordinare e la rotta fu completa
e convertita in fuga spaventosa.</p>

<p>Ne avveniva quindi che fuggiaschi e sterminate
colonne nemiche che inseguivanli alle reni<span class="pagenum"><a name="Page_402" id="Page_402">[402]</a></span>
erano sopra alla brigata Arimondi, che si ordinava
in posizione di resistenza e di contrattacco.</p>

<p>Invano il bravo colonnello Brusati tentava coi
suoi di fare argine; invano il valoroso colonnello
Galliano aveva schierato il 3<sup>o</sup> battaglione indigeni
all'estrema sinistra per arrestare i fuggenti e tener
testa all'irrompente nemico, tutti gli sforzi di questi
eroi e dei loro ufficiali furono inutili; i battaglioni
scossi dallo spettacolo che si manifestava
ai loro occhi, malgrado gli sforzi dei loro comandanti,
dei loro bravi ufficiali, malgrado l'esempio
di serena bravura che dava il battaglione 9<sup>o</sup>
(bianco), malgrado le batterie che facevano fuoco
vivissimo, si davano alla fuga.</p>

<p>Frattanto gli ascari in fuga, tirandosi dietro
forti masse di scioani, scuotevano le truppe delle
brigate Arimondi ed Ellena che non avevano
modo di spiegarsi e di prendere posizione. Mentre
il generale Arimondi impartiva ordini alle
batterie, le orde scioane, girando sul fianco sinistro,
irrupero in massa addosso alla colonna
e coronate le cime di monte Belach, facendo
fuoco d'inferno sui nostri soldati bianchi e neri
che si affollavano nell'insenatura, ne facevano
strage.<span class="pagenum"><a name="Page_403" id="Page_403">[403]</a></span></p>

<p>Il prode Arimondi e il di lui aiutante di brigata
ai quali erano stati portati via i muletti
non poterono <ins title="Note di trascrizione: Nell'originale 'togliarsi'">togliersi</ins> dalla disastrosa posizione
e rimasero accerchiati.</p>

<p>Il generale Barattieri, visto che nè i bersaglieri,
nè gli alpini avevano potuto tener testa
e che tutte le alture si coprivano di nemici,
chiamato a sè il colonnello Stevani si dirigeva
verso il colle Rebbi Arienni, incontrava per la
via il colonnello Nava e Vandiol del 16<sup>o</sup> battaglione,
e disponeva per la ritirata verso il vallone.</p>

<p>Ma il tumulto cresceva colle ondate dei sopravenienti
inseguiti e col grandinare delle palle.
Era <ins title="Note di trascrizione: Nell'originale 'nno'">uno</ins> spettacolo da squarciare il cuore! Quanti
<ins title="Note di trascrizione: Nell'originale 'volorosi'">valorosi</ins> ufficiali caddero non <ins title="Note di trascrizione: Nell'originale 'e'">è</ins> possibile dire.
A fianco di Barattieri cadevano il <ins title="Note di trascrizione: Nell'originale 'connello'">colonnello</ins> Nava
e il tenente Chigi. Quando <ins title="Note di trascrizione: Nell'originale 'Baratieri'">Barattieri</ins> giunse nella
convalle presso <ins title="Note di trascrizione: Nell'originale 'Rebbi-Arienni'">Rebbi Arienni</ins> vi trovò il generale
Ellena. Ivi chiamò a raccolta; fu raggiunto
<ins title="Note di trascrizione: Nell'originale 'del'">dal</ins> tenente colonnello Musini, dal tenente Marchiori
degli alpini, dal capitano Bedini, dal tenente
Partini, dal tenente colonnello Violante,
dal tenente Ribotti, dal capitano Grassi e da
altri e riuniti qualche centinaio di truppe fra
alpini, bersaglieri ed altre armi si organizzò la<span class="pagenum"><a name="Page_404" id="Page_404">[404]</a></span>
resistenza per far possibilmente arrestare la foga
del nemico.</p>

<p>Mentre questo succedeva alle brigate Albertone,
Arimondi ed Ellena ecco quel che avveniva
alla brigata Dabormida.</p>

<p>Verso le 6 la testa della brigata si fermava
sul ciglio del colle <ins title="Note di trascrizione: Nell'originale 'Rebbi-Arienne'">Rebbi Arienni</ins>. Il generale Dabormida
dopo di avere mandato avviso al comando
che occupava il colle senza avere potuto mettersi
a contatto coll'Albertone, proseguiva oltre
solo accompagnato dal capitano Bellavita suo
aiutante di campo e dal tenente Piva suo ufficiale
d'ordinanza, allo scopo di formarsi una
idea del terreno sul quale avrebbe dovuto operare,
mentre la brigata prendeva formazione <ins title="Note di trascrizione: Nell'originale 'di di'">di</ins>
ammassamento sul colle; intanto che il battaglione
De Vito di avanguardia marciava più
innanzi per vedere di trovare il contatto colla
brigata Albertone.</p>

<p>Il generale Dabormida ritornato dalla sua
esplorazione, visto il generale <ins title="Note di trascrizione: Nell'originale 'Baratieri'">Barattieri</ins> che stava
alquanto più indietro gli andò incontro e s'intrattenne
a parlare con lui <ins title="Note di trascrizione: Nell'originale 'impensiesito'">impensierito</ins> di non
avere nuove dell'Albertone; a poca distanza l'Arimondi
s'intratteneva coi colonnelli Airaghi e<span class="pagenum"><a name="Page_405" id="Page_405">[405]</a></span>
Ragni sullo stesso argomento giacchè tutti ne
<ins title="Note di trascrizione: Nell'originale 'erane'">erano</ins> grandemente preoccupati.</p>

<p>Verso le 7 la brigata Dabormida riprese,
pian piano, nell'ordine di prima, la marcia in
avanti, mentre il comando supremo rimaneva sul
colle, dirigendosi per la valle che va a Mariam
Sciavitu e ad Adua.</p>

<p>Il campo di battaglia della brigata Dabormida
si divideva in tre parti; alture di sinistra, fondo
della vallata, alture di destra, e il generale dava
ordini alle truppe di prendere posizione sulle alture.</p>

<p>Non appena i nostri ebbero raggiunto la sommità
delle alture scorsero dense truppe nemiche
dirette ad occupare una specie di sprone che
da Monte Derar <ins title="Note di trascrizione: Nell'originale 'và'">va</ins> verso Adua; un altro forte
nucleo nemico con reparto di cavalleria Galla
si dirigeva verso il Vallone. La compagnia Sermani
all'appressarsi del nemico si era spiegata
ed aveva aperto il fuoco; il maggior De Vito
ordinava alle sue truppe di occupare celeremente
il controforte prima che vi arrivasse il nemico;
come un onda nera, i bravi indigeni si precipitano
<ins title="Note di trascrizione: Nell'originale 'giu'">giù</ins> pel burrone, l'attraversano e ansanti
risalgono l'altura agognata; Tola e Ferrero<span class="pagenum"><a name="Page_406" id="Page_406">[406]</a></span>
hanno raggiunto la posizione appena in tempo
per aprire il fuoco sul nemico che sale dall'opposto
versante; erano le 9, il combattimento era
impegnato su tutta la fronte, dalla cresta principale,
lungo tutto il controforte, fino al fondo
della vallata; la compagnia del Chitet è obbligata
a ripiegare, per cui il battaglione del De Vito
già colpito a morte, e minacciato sull'ala destra.
Frattanto il nemico ingrossa, il fuoco raddoppia
e semina morte: molti ufficiali sono caduti, i reparti
tentennano e all'estrema sinistra hanno
incominciato a ritirarsi; il tenente Gaslini si
getta con un <ins title="Note di trascrizione: Nell'originale 'puguo'">pugno</ins> di bravi fra i nemici, cade,
ma la compagnia Longo riprende il suo posto;
il nemico ingrossa, investe con una pioggia di
piombo e gl'indigeni si ritirano e si sbandano;
la precipitosa ritirata poco mancò non travolgesse
i reparti del 3<sup>o</sup> reggimento; ma appena fu sgombrata
la fronte le truppe comandate dal colonnello
Ragni, prima col fuoco e poi colla bajonetta
arrestava la foga del nemico, respingendolo
sul dorsale dello sprone.</p>

<p>Nel frattempo il colonnello Airaghi avanzava
colle sue truppe calme ed ordinate, con le batterie
in battaglia scortate dal 14<sup>o</sup> battaglione; si<span class="pagenum"><a name="Page_407" id="Page_407">[407]</a></span>
erano appena messi in batteria i pezzi, che il
nemico si lanciava con urli feroci all'assalto; le
nostre truppe non si mossero, aprirono il fuoco
a ripetizione e l'artiglieria alla mitraglia; un fuoco
micidiale: la carica è rovesciata, il nemico si
ritira in disordine decimato, e il fuoco andò rallentandosi
e parve languire; erano verso le 12
e il generale ed il colonnello Airaghi credettero
buono il momento per un attacco offensivo onde
scacciare il nemico dalle posizioni e diedero gli
ordini necessari. La brigata fu disposta con una
calma con una regolarità di un'esercitazione in
tempo di pace; le truppe sulle alture di sinistra
agli ordini del colonnello Ragni; quelle nel
piano al comando del colonnello Airaghi; tutte
con le catene e sostegni; più indietro la riserva;
l'artiglieria al centro comandata dal Zola; tutti
con ordine ammirabile pronti all'attacco con un
morale elevatissimo.</p>

<p>Si vedeva però nel generale qualche cosa
che lo contrariava&mdash;una nube offuscava la
serenità del suo volto&mdash;non aveva potuto dar
mano all'Albertone, non aveva avuto nessuna
notizia della brigata Arimondi colla quale aveva
perduto il contatto, <ins title="Note di trascrizione: Nell'originale 'ne'">nè</ins> alcuna dal Comando supremo
e questo lo angustiava.<span class="pagenum"><a name="Page_408" id="Page_408">[408]</a></span></p>

<p>Il generale più tardi ordinò uno sbalzo più
innanzi per tastare il nemico, ma questo non
si mosse, soltanto raddoppiò il suo fuoco e mise
in batteria sullo sprone delle alture del <i>tucül</i>
alcuni pezzi d'artiglieria dai quali non trassero
alcun effetto.</p>

<p>Mentre così procedeva il combattimento della
brigata Dabormida sulla fronte verso Adua, alle
sue spalle, nella vallata succedente al Rebbi
Arienni avveniva il tragico esodo della colonna
Arimondi&mdash;arrestata nei suoi movimenti dai fuggiaschi
della brigata Albertone, inseguiti alle
reni da una massa imponente di nemici&mdash;veniva
essa pure travolta e decimata prima che avesse
potuto spiegarsi e prendere posizione per una
energica difensiva.</p>

<p>Non è possibile descrivere gli atti di valore&mdash;gli
eroismi dei nostri ufficiali per sbarrare
la via ai fuggiaschi&mdash;per arrestare le irrompenti&mdash;enormi
masse nemiche.&mdash;Il colonnello
Brusati alla testa del suo reggimento riuscì di
tener testa e di fermare per alcun tempo la
nera fiumana, ma minacciato da avvolgimento
fu costretto a ripiegare&mdash;nel farlo ordinava
a se il resto della brigata e dopo di avere tentato<span class="pagenum"><a name="Page_409" id="Page_409">[409]</a></span>
un'estrema resistenza, ne formava una colonna
che guidò con fermezza ed intelligenza,
radunando le truppe disperse e facilitandone la
ritirata. Per il suo eroismo, per la sua ammirevole
condotta, veniva decorato della Croce all'Ordine
militare di Savoia.</p>

<p>Della rotta della brigata Arimondi di questo
tragico fatto&mdash;nulla si sapeva nella colonna
Dabormida, e certamente non fu avvertita
neppure dal battaglione De Amicis del 4<sup>o</sup>
reggimento Brusati, che dalle 10 si era schierato
sull'altura dominante il colle d'accesso alla vallata,
posizione che gli era stato ordinato di occupare
per proteggere il fianco della brigata
Arimondi e per cercare il contatto colla brigata
Dabormida, altrimenti quel battaglione non si
sarebbe limitato a rimanere in quella posizione
per proteggere le spalle della brigata Dabormida,
ma si sarebbe fatto un dovere di avvisarne prima
il Dabormida, poi di accorrere senz'altro in aiuto
della brigata alla quale apparteneva il suo reggimento.</p>

<p>E il De Amicis non stette a lungo inoperoso;
visto la Brigata Dabormida impegnata nella valle
sottostante, persuaso che la sua presenza nell'altura<span class="pagenum"><a name="Page_410" id="Page_410">[410]</a></span>
non aveva più scopo, perchè sulla destra
della direttrice di marcia un'altra brigata
aveva impegnato il combattimento, scese dal
colle per correre in appoggio ai combattenti;
però aveva appena lasciata l'altura che alcuni
cavalieri Galla si mostravano sul colle abbandonato;
il De Amicis vide subito la necessità di
ritornare sull'abbandonata posizione ed a passo
di corsa si mosse per rioccuparla; sotto il fuoco
nemico il battaglione potè raggiungere un recinto
murato, ed ivi trincerarsi.</p>

<p>Nel frattempo il generale Dabormida inteso
il fuoco di fucileria sull'altura occupata dal De
Amicis mandava ordine al maggiore Rayneri di
mandare la sua 1<sup>a</sup> compagnia a scorta dell'artiglieria,
e col resto del battaglione portarsi a
rinforzare le truppe del De Amicis, scacciare il
nemico e liberare la brigata da qualsiasi minaccia
da tergo; l'aiuto giunse in tempo e il
nemico potè essere respinto nella sottostante
vallata proveniente dal Rabbi Arienni; e fu
fortuna che anche il 13<sup>o</sup> battaglione valendosi
di altro recinto in muro a secco assieme al 5<sup>o</sup>
battaglione, poterono occupare solidamente le
due alture a tergo e resistervi fino a sera, senza<span class="pagenum"><a name="Page_411" id="Page_411">[411]</a></span>
di che la brigata <ins title="Note di trascrizione: Nell'originale 'Damormida'">Dabormida</ins> avrebbe visto precipitarsi
alle sue spalle la maggior parte del
grosso del nemico che ritornava dall'avere rotte
e disperse le altre due brigate, ed avrebbe avuto
preclusa ogni via di ritirata.</p>

<p>Dopo il mezzogiorno fra le truppe del Dabormida
e le scioane sul fronte d'Adua si ravvivava
la fucilata; la nostra artiglieria si era
piazzata sullo sprone delle alture dei <i>tucül</i>. Ad
ogni colpo di Shrapnel si scorgeva un rapido
sbandarsi degli scioani attraverso le roccie e i
rovi; quelli diretti verso lo sbocco della vallata
facevano solchi profondi nelle folte colonne nemiche,
coperte da alta erba. Il colonnello Airaghi
rompe gl'indugi; alla testa del suo reggimento
lancia le truppe nel piano ad un primo
poi ad un secondo assalto; ed il colonnello Ragni
che dal mattino si è trovato sulla linea del
fuoco, appoggia gli sforzi del suo collega, quantunque
gli aspri fianchi delle alture da dove
combatte, gli renda impossibile di mandare avvisi
e ricevere ordini.</p>

<p>Ma lassù nelle alture il nemico tiene fermo,
e quantunque nel fondo della valle si fosse ritirato,
grandi masse riaprono in tutto il fronte<span class="pagenum"><a name="Page_412" id="Page_412">[412]</a></span>
un fuoco micidialissimo, per cui i nostri bravi
sono costretti a ritirarsi dalle posizioni avanzate
guadagnate poco prima, e il nemico riprende le
proprie. Le perdite sono gravi assai, fra altri
sono caduti i capitani Casadei, Sini, Messaglia,
il tenente Vitali, i due tenenti medici Miccichè
e Lombi, e molti altri.</p>

<p>I nostri battaglioni hanno ordine di accelerare
il fuoco; le batterie secondano mirabilmente; fanno
due sbalzi in avanti; ma il nemico non si muove
nè dalle alture nè dal fondo della vallata; un
centinaio di metri divide i nostri dalla fronte
nemica che fa un fuoco d'inferno; le artiglierie
rombano con fragore indemoniato; la tromba
squilla il <i><ins title="Note di trascrizione: Nell'originale 'prontt'">pronti</ins> per l'assalto</i>; il generale Dabormida
come se si trovasse ad una parata, con a
fianco il colonnello Airaghi, seguito dagli ufficiali
del comando oltrepassa a cavallo la linea di fuoco&mdash;in
tutti corre un fremito&mdash;un urlo tremendo
si leva, "Savoja, Savoja!" e dal primo all'ultimo,
a denti stretti, con ardore feroce, con l'arma in
pugno si slanciano all'assalto; l'urto fu terribile&mdash;irresistibile,
perchè il nemico ne è rovesciato,
costretto a volgere le spalle e darsi confusamente
alla fuga&mdash;le trombe suonarono <i>alt</i> e fuoco e<span class="pagenum"><a name="Page_413" id="Page_413">[413]</a></span>
una scarica a salva investe la terga del nemico.
Era la vittoria! e un grido proruppe unanime.
"Viva l'Italia! Viva il Re!"</p>

<p>Ad un tratto, potevano essere le 14, un grosso
rumore di fucileria da tergo gela il sangue degli
eroici combattenti. Grossi stormi di cavalieri galla
si videro scendere dal colle e dietro la cavalleria
un nero nembo di fanteria. All'imminenza di un
attacco da tergo il bravo generale Dabormida
non perdette l'ammirabile sua calma giacchè non
avrebbe potuto supporre che tutto il resto dell'esercito
fosse scompaginato, e già rotto e lontano:
urgeva provvedere perchè il De Amicis e
Rayneri tenessero fermo nella loro posizione; e
questi rimasero saldi come torri fin all'ultimo;
l'azione di questi due battaglioni fu veramente
eroica e provvidenziale.</p>

<p>Si sa già che cosa era avvenuto: battuta la
colonna Albertone che si era distanziata dagli altri
corpi e messa nell'impossibilità di essere soccorsa,
il nemico dieci volte superiore ai nostri inseguendo
gli indigeni in fuga capitarono precipitosamente
sulla brigata Arimondi che stava
prendendo posizione, la scompagina, la rompe e
mette in fuga e colla stessa rapidità piomba sulla<span class="pagenum"><a name="Page_414" id="Page_414">[414]</a></span>
brigata Ellena di riserva e sgomina e disperde
pur questa. Atti eroici furono compiuti dalla brigata
Arimondi, altrettanti e pure eroici dalla brigata
Ellena ma, questi non riuscirono a frenare la
valanga impetuosa delle enormi masse nemiche
che inseguendo i fuggiaschi tutto travolgevano
e rovesciavano.</p>

<p>Rotte, sgominate le tre brigate Albertone-Arimondi-Ellena,
poste in fuga e lanciate alle loro
calcagne arditi distaccamenti e grossi reparti
di cavalleria galla, tutto il grosso dell'esercito
abissino si rivolse dove ancora si combatteva
con tanto eroismo da obbligare più volte forze
assai superiori alla ritirata; e da quel momento
la situazione della brigata Dabormida diveniva
disperata. Bisognava prepararsi ad un'ultima e
disperata difesa la gloriosa brigata si lancia contro
il nemico su tre fronti. Il generale Dabormida a
cavallo a capo scoperto e coll'elmo nella mano
destra, si lancia avanti a tutti, il colonnello Airaghi
lo segue con la sciabola in alto, eroicamente
eccitando i suoi bravi alla pugna!</p>

<p>Un urlo tremendo!&mdash;e disperatamente le
nostre truppe si precipitano sul nemico che non
indietreggia, impedito a retrocedere dalla massa<span class="pagenum"><a name="Page_415" id="Page_415">[415]</a></span>
enorme che gli si accalca addosso e l'obbliga ad
avanzare&mdash;ma la lotta a corpo a corpo è terribile&mdash;tanto
è il furore dei nostri&mdash;tanta è
la strage che seminano intorno a loro che la
massa scioana ne è scossa, ondeggia ed è costretta
a cedere terreno.</p>

<p>Lo spazio necessario per la ritirata è aperto&mdash;ma
quanti prodi seminati per la via sanguinosa!
Pel prode generale fu un momento ben triste
quando rivoltosi al colonnello Airaghi gli disse
"Airaghi bisogna iniziare la ritirata: tu la coprirai
col tuo reggimento!" "Va bene generale"
rispose il colonnello del 6<sup>o</sup> reggimento e si separarono
per non vedersi mai più!</p>

<p>Dabormida si diresse all'imbocco dell'angusta
valletta per dove dovevano sfilare le truppe in
ritirata, e dava gli ordini opportuni; poi preoccupato
della sua sinistra, insieme al capitano
Bellavita suo aiutante di campo volle ascendere
l'aspra altura ove ancora combattevano i battaglioni
De Amicis e Rayneri.</p>

<p>Era di lassù che solo potevasi coprire la ritirata
delle truppe combattenti nella valle. Rifiutandosi
il cavallo di salire per l'erta dovette
scendere; incaricò il capitano Bellavita di portare<span class="pagenum"><a name="Page_416" id="Page_416">[416]</a></span>
i suoi ordini al De Amicis e al Rayneri di tener
fermo ad ogni costo, e ridiscese per dirigere
l'incolonnamento della brigata.</p>

<p>Quando il Bellavita ritornò dopo avere impartiti
gli ordini, il generale Dabormida, questo
fulgido eroe leggendario, era scomparso!</p>

<p>Finito il periodo epico dei gloriosi combattimenti,
si dava principio a quello tragico di una
disastrosa ritirata! E, come era da immaginarsi,
ne seguì una carneficina orrenda.</p>

<p>I battaglioni De Amicis e Rayneri che avevano
strenuamente sostenuto l'urto di un nemico
più che quintuplo e che ancora stavano sulle
alture a proteggere la ritirata, quando videro
che il 6<sup>o</sup> ed ultimo reggimento si ritraeva per lo
sbocco della valletta ad imbuto, anch'essi abbandonarono
le trincee fin allora difese per ridursi
al colle e ritirarsi; nella stretta insenatura
di questa si svolse l'esodo triste di una grande
brigata!&mdash;Soprafatta dal numero, sfinita dalla
sete, dalla fame, lacera, semiscalza, dopo una
intera giornata di combattimento, senza tregua,
abbandonava il campo col cuore stretto dall'ambascia,
ma fiera per il dovere compiuto! Fu una
scena d'orrore illuminata dagli ultimi raggi del<span class="pagenum"><a name="Page_417" id="Page_417">[417]</a></span>
sole, che esso pure andava morendo. La brigata
aveva strenuamente, eroicamente combattuto dal
sorgere al tramontare del sole. Tutto era perduto
anche per la brigata Dabormida&mdash;non era certo
perduto l'onore.</p>

<p>Ah! se le nostre quattro brigate avessero
mantenuto il contatto! quale scempio delle orde
scioane avrebbero fatto! E fu fatalmente strano
che a questo non si sia rigorosamente provveduto!
e non si sia pensato che è un principio
incontestabile di guerra che un esercito di fronte
al nemico deve sempre tenere le sue colonne
riunite, in guisa che il nemico stesso non possa
mai introdursi fra le medesime. Anche quando
si sia dovuto dividere un esercito affine d'avviarlo
per linee concentriche contro il nemico, è necessario
all'approssimarsi ad esso per dare battaglia,
che gl'intervalli fra le diverse colonne
siano raccorciati tanto che queste possano a
vicenda agevolmente soccorrersi e sostenersi. E
a questo principio elementare di guerra nella
fatale giornata di Adua non si è pensato!</p>

<p>Che ne era avvenuto del generale Dabormida,
del colonnello Airaghi, del maggiore De Amicis
e di tanti e tanti altri eroi? Nessuno sapeva
dirlo!<span class="pagenum"><a name="Page_418" id="Page_418">[418]</a></span></p>

<p>Il valoroso colonnello Ragni comprese che
era a lui ormai serbato un altro grave dovere,
quello di dirigere la ritirata. Verso le 19 la colonna
sboccò su di un ripiano sul quale si elevava
una specie di controforte; il colonnello
decise di far quivi l'ultima resistenza per riordinare
al riparo di questo ed alla meglio la
confusa massa dei superstiti. Il capitano Pavesi
coi suoi ufficiali Benito (ferito), Camelli, Caloria,
con la loro bella compagnia del 5<sup>o</sup> indigeni, formarono
il nucleo principale della più che ardita
difesa; <ins title="Note di trascrizione: Nell'originale 'la'">là</ins> si trovarono e si riunirono i maggiori
Prato, Raqueni e De Fonseca; i capitani Paperotti,
Guastalla, Liquori, Sciarra, Cicerchia, Voet,
Bellavita; i tenenti Matteucci (ferito), Massazza,
Angelini, Zonchello, Benetti, Carossini, Donedu
(ferito), Bairi, Neri (ferito) ed altri ed altri.</p>

<p>Il nemico vista la tenacia temeraria dei nostri
non volle avventurarsi nell'oscurità della
notte e cessò dall'inseguimento, per cui la ritirata
potè compiersi, ma seminando nei giorni
appresso altre ossa lungo tutta la via ben dolorosa,
perchè i superstiti furono continuamente
assaliti dagli insorti nei paesi che attraversavano.</p>

<p>Nel combattimento d'Adua cadde da eroe, fra<span class="pagenum"><a name="Page_419" id="Page_419">[419]</a></span>
tanti e tanti altri, il capitano Leopoldo Elia di
Ancona, il prode garibaldino ferito a Mentana,
il valoroso soldato dell'esercito alla breccia di
Porta Pia. Egli era già stato in Africa colla
spedizione di San Marzano quale capitano dei
bersaglieri; vi era rimasto per due anni e fu
costretto a rimpatriare per grave malattia. Ricuperata
la salute lo si tolse dall'arma dei bersaglieri,
nella quale aveva fatta tutta la sua
carriera, grado a grado, fino a quella di capitano&mdash;arma
che egli idolatrava!</p>

<p>Fu un colpo assai doloroso per lui&mdash;e per
mostrare che avevano avuto torto di toglierlo
dal corpo suo prediletto, appena si ebbe notizia
dell'eroica giornata di Amba-Alagi, non chiamato,
offriva volontario i suoi servigi alla patria e ripartiva
colla brigata Ellena.</p>

<p>Nella fatale, ma pur gloriosa giornata d'Adua,
schierata la sua compagnia sotto un fuoco infernale
nemico, nella posizione che doveva tenere
e difendere, incuorando i suoi bravi soldati che
l'adoravano, dando loro l'esempio, eroicamente
combattendo, per più ore sostenne urti tremendi
che sempre respingeva; ma infine circondato da
migliaia di nemici, senza ritrarsi d'un passo,<span class="pagenum"><a name="Page_420" id="Page_420">[420]</a></span>
vendendo cara la vita egli e i suoi bravi che
sempre assottigliandosi si stringevano intorno a
lui, cadeva ferito per non più rialzarsi. Così finivano
quasi tutti della compagnia comandata da
Leopoldo Elia, preferendo morire piuttosto che
darsi prigionieri.</p>

<p>E un altro valorosissimo lasciava la vita in
quella fatale giornata, un carissimo amico dell'Elia
che merita di essere ricordato, il capitano
Ciro Cesarini di Corinaldo.</p>

<p>Uscito dalla scuola di Modena entrava come
sottotenente nel 4<sup>o</sup> reggimento bersaglieri. Nel
1894 domandò ed ottenne di essere mandato in
Africa e venne destinato col grado di tenente
alla 2<sup>a</sup> compagnia cacciatori di guarnigione a
Keren.</p>

<p>Dopo pochi mesi venne chiamato alla 3<sup>a</sup> compagnia
del 2<sup>o</sup> battaglione indigeni comandato dal
maggiore Hidalgo&mdash;combattè da valoroso per
l'espugnazione di Cassala e vi guadagnò la menzione
onorevole e per merito fu promosso capitano
nella 1<sup>a</sup> compagnia del 1<sup>o</sup> battaglione indigeni
sotto il comando del maggiore Turitto.</p>

<p>Col suo battaglione prese parte alla battaglia
di <ins title="Note di trascrizione: Nell'originale 'Debra-Ailat'">Debra-Ailà</ins> ed all'inseguimento di Ras Mangascià.<span class="pagenum"><a name="Page_421" id="Page_421">[421]</a></span></p>

<p>Quando si formò il corpo di operazione contro
gli Scioani, col suo 1<sup>o</sup> battaglione indigeni
entrò a far parte della brigata Albertone&mdash;che
come si è visto&mdash;fu la prima ad impegnarsi
nel combattimento del 1<sup>o</sup> marzo&mdash;ed a sostenere
tutto il grave peso dell'immensa oste nemica
per essersi distanziata dalle altre nostre
brigate.</p>

<p>Dopo la triste notizia del disastro toccato
alle armi nostre nella battaglia d'Adua, alla famiglia,
ai concittadini, agli amici, trepidanti per
la sua sorte, venne notizia che il capitano Cesarini
si trovava ad Adigrat; però la novella
fu presto smentita. Solo poté essere accertata
la sorte del valoroso capitano, quando fu liberato
dalla prigionia l'ultimo scaglione dei prigionieri
di Menelik del quale faceva parte il
tenente Fuso, unico ufficiale superstite della
compagnia comandata dal Ciro Cesarini, del
quale raccontava così l'eroica fine.</p>

<p>"Il capitano Cesarini con la sua compagnia
fu il primo ad attaccare il nemico e ne sostenne
il fuoco per due ore di seguito.</p>

<p>"Quando il generale Albertone&mdash;dopo accanito
combattimento contro masse nemiche<span class="pagenum"><a name="Page_422" id="Page_422">[422]</a></span>
dieci volte superiori alle sue forze&mdash;minacciato
di avvolgimento&mdash;si trovò costretto ad
ordinare la ritirata&mdash;il capitano Cesarini col
resto della sua compagnia e con quanti altri
potè raccogliere, venne incaricato di proteggere
la ritirata&mdash;Ed egli&mdash;dando esempio ai suoi
che in pochi rimasti si serravano intorno a lui&mdash;non
abbandonava un palmo di terreno e battendosi
come un leone compiva fin all'ultimo
eroicamente il suo dovere. Ferito ad un braccio
continuò a combattere&mdash;ma una palla gli fracassò
un ginocchio&mdash;la ferita era orribile&mdash;il
sangue ne usciva a fiotti&mdash;gli spasimi dovevano
essere atroci.</p>

<p>"Io ed il furiere della compagnia volevamo
prestargli soccorso&mdash;ma egli&mdash;visto che per
lui era finita&mdash;ci pregò di non occuparci di
lui&mdash;ordinava a me di prendere il comando
della compagnia e di resistere fino all'ultimo.</p>

<p>"Allora lo trasportammo in una specie di
grotta che vi era <ins title="Note di trascrizione: Nell'originale 'li'">lì</ins> appresso&mdash;durante il tragitto
perdette i sensi&mdash;lo adagiammo alla meglio
e più non lo rivedemmo".</p>

<p>Ecco quanto il generale Albertone dice di
questo bravo e della sua eroica compagnia.</p>

<p>"La compagnia rimasta col tenente Fuso,<span class="pagenum"><a name="Page_423" id="Page_423">[423]</a></span>
che ne aveva assunto il comando, col furiere
ed una trentina di soldati Ascari rimasti, respinse
quattro volte il nemico con altrettanti
attacchi alla baionetta.</p>

<p>"Durante la mia prigionia intesi più volte
dai capi Abissini la narrazione dei prodigi di
valore del capitano Cesarini, il quale aveva
meravigliato gli stessi nemici".</p>

<p>E combattendo da valorosi lasciavano in
quella giornata la vita pure, il prode tenente
Monina Attilio, ed i forti giovani Adolfo Muzzi,
Alfredo Pettinelli, Adolfo Santarelli, Cesare Salustri,
Cesare Stramazzoni.</p>

<p>O forti e valorosi soldati&mdash;la vostra fine
non doveva essere diversa! Solo agli eroi è
dato la gloria di morire ravvolti nella propria
bandiera!</p>

<p>Ancona e i luoghi della sua provincia che
vi dettero i natali conserveranno sacra la vostra
memoria!</p>

<hr style="width: 45%;" />


<p>Al generale Baldissera toccò di compiere le
operazioni militari nel secondo periodo della
campagna d'Africa 1895-96.</p>

<p>Con rapide mosse, con ardite dimostrazioni<span class="pagenum"><a name="Page_424" id="Page_424">[424]</a></span>
su Coatit, su Debra-Damo e su Adua, affine di
coprire il vero obiettivo del corpo di operazione,
riusciva in breve a liberare il presidio d'Adigrat;
a riordinare gli avanzi del primo corpo di operazione
che aveva combattuto ad Adua; a coprire
la colonna minacciata nel punto più vitale;
ad iniziare trattative di pace col precipuo
scopo di guadagnar tempo, per ottenere la liberazione
dei nostri prigionieri, il seppellimento
dei nostri morti;&mdash;e portare soccorso a Cassala.</p>

<p>Operazioni tutte condotte a compimento con
militare energia e con sommo accorgimento da
meritare il plauso del paese.</p>



<hr style="width: 65%;" />
<h2><a name="CAPITOLO_XXXI" id="CAPITOLO_XXXI"></a>CAPITOLO XXXI.</h2>

<h3><b>Volontari italiani in Grecia.</b></h3>


<p>Nel 1897&mdash;un grido di entusiasmo echeggiava
da un capo all'altro d'Italia per la causa
ellenica&mdash;il filellenismo fu sempre fra noi una
delle corde che più vibrarono nel cuore di quanti
sentivano amore di patria e di libertà&mdash;e tutte
le volte che la Grecia tentò di sottrarre dall'onta
del governo turco le belle terre che le appartengono,
l'Italia non vi rimase insensibile e mandò<span class="pagenum"><a name="Page_425" id="Page_425">[425]</a></span>
i migliori suoi figli a combattere per la sua redenzione.</p>

<p>Sarebbe troppo lungo il ricordare i patriotti
che le diedero la vita in tempi ormai lontani
ma pur non dimenticati; basterebbe ricordare
il Santorre Santarosa&mdash;nel 1821&mdash;il Basetti&mdash;il
Tarella&mdash;il Mamiot&mdash;il Tirelli&mdash;il Briffori&mdash;il
Tarsio&mdash;il Viviani&mdash;il Torricelli&mdash;il
Prenario&mdash;il Miovitowich&mdash;il Dania&mdash;il
Rattelani&mdash;che diedero la vita per la Grecia
nel 1822&mdash;e l'Andrea Broglio marchigiano che
lasciava la vita ad Anatolica nel 1828&mdash;come
molti greci lasciarono la loro vita per la causa
italiana; accenneremo ai più recenti, e diremo
che insorta l'isola di Creta dopo la campagna
del 1866, ben duemila e più volontari e non
meno di ottanta ufficiali corsero a dare agli insorti
il loro aiuto. I primi, sbarcati a Sira furono
posti sotto gli ordini di Zambra-Kakis, Bisanzios,
e Coracas, gli altri sotto <ins title="Note di trascrizione: Nell'originale 'ilcomando'">il comando</ins> del maggiore
Mereu, e tutti diretti all'isola di Creta ove si
combatteva per la propria indipendenza.</p>

<p>Al Mereu prima della sua partenza il generale
Garibaldi consegnava la lettera seguente:<span class="pagenum"><a name="Page_426" id="Page_426">[426]</a></span></p>

<p  style="text-indent:50%">
Caprera, 9 ottobre 1866.</p>

<p>"Il maggiore Mereu, uno dei miei prodi
compagni d'armi, va in Grecia per combattere
la santa causa di quel paese.</p>

<p>"Io lo raccomando caldamente ai miei amici.</p>

<p  style="text-indent:60%">
<i>G. Garibaldi</i>".</p>

<p>In tutti i combattimenti per l'indipendenza
della Grecia il sangue italiano fu sparso gloriosamente.</p>


<hr style="width: 45%;" />

<p>Nel 1867 la Grecia minacciava di sorgere
in armi per la questione non solo di Creta ma
anche per la causa macedone: una nuova spedizione
di Toscani guidata da Sgarellino partiva
da Livorno; toccata Caprera prendeva il comando
della spedizione il bravo giovane Ricciotti Garibaldi.</p>

<p>Egli partiva diretto non a Candia ma al Pireo,
con istruzioni del padre di vedere di portare
la rivoluzione nell'Epiro e nell'Albania e di
far sapere che se l'insurrezione avesse luogo,
anche egli sarebbe accorso sul campo dell'azione.</p>

<p>Ma mentre un comitato ellenico era dietro
ad organizzare un movimento sulla frontiera Epirota;<span class="pagenum"><a name="Page_427" id="Page_427">[427]</a></span>
l'intervento delle potenze intimava alla
Grecia di spegnere il movimento nel suo nascere,
e i volontari italiani dovettero rimpatriare.</p>

<p>Nel 1875, Mico Liubibratic, un eroe Erzegovese,
che col Vucalovich si era mantenuto in
campagna contro i Turchi per l'indipendenza
della sua patria fino al settembre 1862 riportando
segnalate vittorie il 13, 14, 18 ottobre&mdash;tali
da destare l'universale ammirazione e da
obbligare il governo ottomano a segnare in Ragusa
un trattato favorevole all'Erzegovina (trattato
i cui patti non furono poi rispettati)&mdash;aveva
ripreso le armi e indirizzava un fiero proclama
alla gioventù di tutte le nazioni, perchè
rispondessero al suo appello. Garibaldi alzava
anche esso la sua voce in favore dell'Erzegovina
col seguente proclama:</p>

<p>A Liubibratic ed ai suoi gloriosi compagni!</p>

<p  style="text-indent:08%">
"Miei cari amici,</p>

<p>"Voi vi siete assunti una difficile missione,
ma bella, superba, santa; quella dell'emancipazione
degli Slavi dalla più atroce delle tirannidi.</p>

<p>"Io vi invidio e giammai tanto mi pesarono
gli anni come oggi, che non posso dividere con
voi glorie e perigli.<span class="pagenum"><a name="Page_428" id="Page_428">[428]</a></span></p>

<p>"Già m'indirizzai a tutte le popolazioni che
languono sotto il giogo ottomano e non dispero
di vedere raggiungere la vostra bandiera dai
prodi che contano nella loro storia i Leonidas,
gli Spartachi e gli Scanderberg.</p>

<p>"Il vostro divisamento di sostenere la guerra
di partigiani durante l'inverno, lo credo il migliore;
l'avvenire è vostro. Qualunque uomo che
non sia un perverso farà sua la causa vostra e
come noi palpiterà di gioia al vostro glorioso
trionfo".</p>

<p>Roma, 29 ottobre 1875.</p>

<p  style="text-indent:60%">
Vostro</p>

<p  style="text-indent:58%">
<i>G. Garibaldi</i>.</p>

<p>Al patriota esule triestino, presidente del Comitato
per gl'insorti erzegovini, scriveva così:</p>

<p  style="text-indent:08%">
"Mio caro Popovich,</p>

<p>"Ove rimanesse un insorto solo nell'Erzegovina,
bisogna aiutarlo.</p>

<p>"Io spero che Liubibratic e compagni si
sosteranno sino alla primavera. Intanto bisogna
lavorare per loro a tutta forza.</p>

<p>"Dite ai valorosi del Montenegro che il mondo<span class="pagenum"><a name="Page_429" id="Page_429">[429]</a></span>
ammira il loro eroismo, e salutateli caramente
per me".</p>

<p>Roma, 31 ottobre 1875.</p>

<p  style="text-indent:60%">
Sempre vostro</p>

<p  style="text-indent:60%">
<i>G. Garibaldi</i></p>

<p>E quando ebbe per telegramma i particolari
della battaglia di Piva nella quale i Turchi toccarono
una solenne sconfitta, così gli scriveva:</p>

<p  style="text-indent:08%">
"Caro Popovich,</p>

<p>"I liberi d'ogni paese europeo esultano per
la splendida vittoria degli eroici figli dell'Erzegovina
orientale".</p>

<p>Roma, 5 novembre 1875.</p>

<p  style="text-indent:60%">
<i>G. Garibaldi</i>.</p>

<p>Non è quindi da meravigliarsi se all'annunzio
dell'insurrezione di Creta nel 1897 e dell'attitudine
del governo Ellenico di sostenerla anche a
mano armata contro il Turco, in Italia vecchi
patrioti e giovani di cuore ardente, sentirono il
sacrosanto dovere di continuare la gloriosa tradizione
della camicia rossa, quale simbolo di
libertà per gli oppressi.</p>

<p>Per opera dell'insigne patriota Ettore Ferrari,
coadiuvato dal colonnello Gattorno, si formò un<span class="pagenum"><a name="Page_430" id="Page_430">[430]</a></span>
corpo di garibaldini. Ma in parte per le difficoltà
frapposte dal Governo Italiano, che per riguardo
ai trattati internazionali doveva ostacolare l'imbarco
dei volontari, ma ancor più <i>per le incertezze
dello stesso governo di Grecia</i>, il numero degli accorsi
fu assai limitato. E per provare che tali incertezze
riuscirono dannose alla causa ellenica,
basti il dire, che avendo il generale Menotti Garibaldi
(col quale sarebbero andati i colonnelli Pais,
Cariolato, Elia, Bedischini e tanti e tanti che lo
avrebbero seguito da formarne una divisione)
telegrafato al fratello Ricciotti se doveva partire,
riceveva risposta, che gli diceva inutile la partenza,
giacchè riteneva, dal modo come si mettevano
le cose, che forse egli stesso sarebbe stato
costretto a fare ritorno in Italia.</p>

<p>Per tutte queste contrarietà si potè solo formare
intanto un 1<sup>o</sup> battaglione di duecento cinquanta
uomini, che comandati dal Mereu, furono
i primi a partire per la Grecia. Del grosso del
corpo di ottocento uomini, formatosi poi, il generale
Ricciotti Garibaldi comandante di tutta la
Legione, ne formava altri due battaglioni il 2<sup>o</sup>
e il 3<sup>o</sup>.</p>

<p>E ci volle tempo non breve, dopo giunti al<span class="pagenum"><a name="Page_431" id="Page_431">[431]</a></span>
Pireo e ad Atene, perchè questi bravi potessero
avere le armi e il più stretto necessario per un
corpo destinato a combattere. Finalmente il 7 di
maggio il Ministro della guerra partecipava al
comandante del corpo garibaldino generale Ricciotti
Garibaldi, l'ordine di marcia.</p>

<p>Il giorno 9 la Legione approdava ad Hagia-Marina;
ivi giunta il generale avvisava telegraficamente
il principe Costantino a Domokos del
suo arrivo; questi lo invitava a raggiungerlo
senza ritardo. A Domokos la Legione garibaldina
fu posta sotto gli ordini del generale di divisione
Mauromichaelis.</p>

<p>La mattina del 17 maggio l'esercito turco,
forte di settantamila uomini, diviso in cinque
divisioni, con movimento aggirante attaccava
l'esercito greco, di appena 28 mila combattenti.</p>

<p>L'attacco più accanito si svolse nel centro,
contro le trincee intorno a Domokos, tenute validamente
dalle truppe greche comandate dal
generale Mauromichaelis, che da prode vi lasciava
la vita.</p>

<p>A questo combattimento prese parte il 1<sup>o</sup>
battaglione garibaldino comandato dal Mereu,
che vi perdette ben 50 circa dei suoi valorosi<span class="pagenum"><a name="Page_432" id="Page_432">[432]</a></span>
fra morti e gravemente feriti. Per la morte del
generale Mauromichaelis che le comandava, e
per il numero preponderante del nemico, le
truppe greche dovettero abbandonare le trincee
di Domokos. Da quel momento la battaglia poteva
dirsi finita, perché il principe ereditario, a
notte fatta metteva tutto il suo esercito in ritirata
per Furca.</p>

<p>Mentre questo avveniva al centro, all'estrema
sinistra la divisione Hairi <ins title="Note di trascrizione: Nell'originale 'Pacha'">Pachà</ins> spingeva distaccamenti
con l'obiettivo di impossessarsi della
strada Koto-Agoriani-Dereli-Moccoluno onde tagliare
ai Greci la ritirata; mentre col grosso
delle sue forze si presentava ad attaccare la piccola
divisione Tertipis che occupava Balimbeni-Kasimir-Amaslar.</p>

<p>Contro la divisione Hairi <ins title="Note di trascrizione: Nell'originale 'Pacha'">Pachà</ins> combattevano
eroicamente il 2<sup>o</sup> e 3<sup>o</sup> battaglione dei garibaldini,
fiancheggiati dalla brava legione Filellenica.</p>

<p>Ecco come il generale Ricciotti Garibaldi
descrive il combattimento.</p>

<p>"Indovinato il piano di attacco del generale
Hairi Pachà, decisi di prendere contatto con le
truppe nemiche in una specie di semicerchio<span class="pagenum"><a name="Page_433" id="Page_433">[433]</a></span>
rientrante che faceva la pianura a piè delle colline,
il cui corno destro era tenuto solamente
dalla Filellenica ed il sinistro da alcuni Euzoni
della divisione Jertipis.</p>

<p>"In mezzo a questo semicerchio vi era una
collinetta isolata; e questa era la posizione che
io ordinai d'occupare per tener testa alle masse
nemiche; già i tiragliatori turchi più avanzati,
ne avevano raggiunte le falde a destra e sinistra
accogliendo la comparsa della nostra colonna
con un ben nutrito fuoco. Fermate per un momento
le prime compagnie dissi ai miei bravi
così:</p>

<p>"Compagni! ricordatevi che oggi è affidato
a voi l'onore e la dignità d'Italia".</p>

<p>"Queste poche parole furono accolte con
fremito d'entusiasmo e non ebbi dubbio che
questa terza generazione di Camicie Rosse sarebbe
stata degna delle precedenti.</p>

<p>"Ordinai a Martinotti, comandante del 2<sup>o</sup> battaglione,
di stendere la 1<sup>a</sup> compagnia in ordine
aperto e prendere possesso a passo di corsa
della collinetta&mdash;obbiettivo del nostro campo
d'azione.</p>

<p>"Per fortuna la nostra brava 1<sup>a</sup> compagnia<span class="pagenum"><a name="Page_434" id="Page_434">[434]</a></span>
giunse sul culmine della collina, che era attraversata
da una scogliera di muro a secco, pochi
minuti prima dei turchi. Arrivati alla scogliera
i nostri aprirono un fuoco accelerato sul nemico&mdash;ma
questi a sua volta li <ins title="Note di trascrizione: Nell'originale 'fuminava'">fulminava</ins> con
fuoco incrociato.</p>

<p>"Fu in questo momento che accadde un
fatto il quale sarà sempre un dolore per l'Italia.</p>

<p>"Fra i primi che giunsero sulla cresta della
collina vi erano alcuni ufficiali del mio stato
maggiore, tutti <ins title="Note di trascrizione: Nell'originale 'provisti'">provvisti</ins> di fucile. Con essi si trovava
il nostro Antonio Fratti. Raggiunta che
ebbi in pochi minuti la sommità, mi sentii dire:
Generale, Fratti è ferito! Mi rivolsi al piccolo
gruppo che si allontanava col ferito, e chiesi:
"Come sta Fratti?" Mi fu risposto "è morto".</p>

<p>"Ne sentii dolore vivissimo!</p>

<p>"Povero Fratti! fu destino che dovesse trovare
l'estremo giaciglio là sotto un salice sulla
sponda del Pentamili!</p>

<p>"All'apparire dei nostri il movimento in
avanti del nemico si era arrestato; ma tutto il
fuoco lo aveva concentrato sulla collina e le
Camicie Rosse presentavano uno <ins title="Note di trascrizione: Nell'originale 'splendito'">splendido</ins> bersaglio<span class="pagenum"><a name="Page_435" id="Page_435">[435]</a></span>
tanto che in un momento ne caddero parecchie.</p>

<p>"Il capitano Capelli comandante della 1<sup>a</sup> compagnia,
mio figlio Beppino ed altri sette o otto
si erano già slanciati giù del pendio contro il
nemico strapotente; immediatamente diedi ordine
a <ins title="Note di trascrizione: Nell'originale 'Martinoti'">Martinotti</ins> di abbandonare la collina e di
avanzare, a passo di carica, contro il nemico.</p>

<p>La 2<sup>a</sup>, 3<sup>a</sup>, 4<sup>a</sup> compagnia furono spinte avanti
in sostegno del movimento sulla sinistra, e quattro
compagnie greche (3<sup>o</sup> battaglione comandante
Martini), sulla destra.</p>

<p>"La sezione francese&mdash;sotto de Barre&mdash;seguì
il battaglione italiano; e la sezione inglese&mdash;sotto
Erio Short&mdash;si unì al battaglione
greco.</p>

<p>"Ramos, greco, mio compagno indivisibile si
mise alla testa dei suoi connazionali, e Mereu di
quella della nostra destra.</p>

<p>"Alle 5 pomeridiane attaccati rabbiosamente,
i Turchi interrompono la loro marcia in avanti,
si fermano, balenano, si disordinano e infine
volgono in precipitosa ritirata. Un grido si leva
altissimo dalla Legione Filellenica: "Viva i garibaldini!
Viva l'Italia!" Ben altro ci rimaneva
da fare.<span class="pagenum"><a name="Page_436" id="Page_436">[436]</a></span></p>

<p>"Bisognava sloggiare i Turchi che si erano
trincerati in un altura detta della Madonna.
Montai a cavallo; pregai il valoroso capitano
Varatassis, comandante <ins title="Note di trascrizione: Nell'originale 'le'">la</ins> Legione Filellenica, rimasta
in poco più di cento, e il capitano greco
Stifiliades che era venuto a mettere a mia disposizione
una compagnia di truppe regolari, di
appoggiare la mia destra, e sostenuti alla sinistra
dal 3<sup>o</sup> battaglione greco comandato da bravi
ufficiali e diretto dal valoroso compagno Ramos,
ordinai un attacco generale alla baionetta. Tutti
con slancio ammirevole si avventarono ansanti
sull'erta posizione nemica, ma i Turchi non aspettarono
l'ardito e furioso assalto, abbandonarono
la posizione e si diedero alla fuga.</p>

<p>Il sole era tramontato&mdash;le fucilate erano
cessate&mdash;ed anche l'artiglieria taceva&mdash;ormai
non vi era da fare altro che ritornare ai villaggi
per pernottarvi.</p>

<p>"Le trombe suonarono a raccolta e da tutte
le parti venivano gruppi di camicie rosse gridando
evviva&mdash;ebbri tutti di un immenso entusiasmo.</p>

<p>"La prova era superata e splendidamente
superata.<span class="pagenum"><a name="Page_437" id="Page_437">[437]</a></span></p>

<p>"La camicia rossa aveva scritto un'altra pagina
non indegna di figurare accanto alle altre gloriose;
e l'Italia nostra poteva andare superba di
questa nuova generazione dei suoi figli. Avevano
combattuto uno contro sette e non erano stati
vinti!</p>

<p>"Verso l'una del mattino mi venne l'ordine
di ritirarmi per la via di Dranitz a Lamia&mdash;e
mi si diede notizia che tutto l'esercito greco
si ritirava".</p>


<hr style="width: 45%;" />

<p>Ma il generale Ricciotti Garibaldi non volle
abbandonare il campo prima di avere raccolti i
feriti e fatto un convoglio di trasporti. E prima
di tutto volle rendere l'estremo tributo al valoroso
compagno Antonio Fratti dandogli onorata
sepoltura. Fu preparata dai compagni la fossa
e con mestizia di tutti venne sepolto sotto ad
un salice vicino al ruscello Pentamili!</p>

<p>Fra i morti caduti nel combattimento di
Domokos&mdash;va ricordato un giovane valorosissimo&mdash;Oreste
Tomassi&mdash;degno figlio del maggiore
Adolfo Galanti Tomassi che nel combattimento
di Milazzo e del Volturno si meritava
decorazioni al valore e promozioni.<span class="pagenum"><a name="Page_438" id="Page_438">[438]</a></span></p>

<p>L'Oreste Tomassi laureato a Camerino e nell'università
di Bologna aveva 25 anni.&mdash;Si trovava
a Vienna per affari&mdash;quando saputo che la
Grecia aveva impugnato le armi contro la Turchia
abbandonava ogni cosa e correva a Trieste
per imbarcarsi il 22 aprile pel Pireo. Ecco come
il valente giovane dava al padre notizia della
sua decisione</p>

<p  style="text-indent:50%">
Atene 19 aprile (1 maggio) 1897.</p>

<p  style="text-indent:08%">
Caro Papà.</p>

<p>"Non so se avrai già ricevuto da Mario la
notizia della mia partenza per la Grecia. Partii
da Vienna il giorno 20 aprile e m'imbarcai a
Trieste domenica passata; presentemente mi
trovo qui in Atene dove sono arrivato oggi stesso
insieme ad una numerosa legione d'italiani accorsi
da tutte le parti del regno. Ci fermeremo
qui probabilmente fino dopo domani per aspettare
l'arrivo di Menotti Garibaldi; onde partire
unitamente a un'altra legione di volontari per
l'Epiro. Potremo essere in tutti circa tremila.
Ricciotti Garibaldi ci ha fatta formale promessa
di mandarci in prima linea, volendo il governo
greco procurarci questo onore.<span class="pagenum"><a name="Page_439" id="Page_439">[439]</a></span></p>

<p>"Figlio di un garibaldino&mdash;figlio di un soldato
della libertà e dell'indipendenza d'Italia&mdash;ho
creduto di fare semplicemente il mio dovere
di accorrere ad arruolarmi per una nazione che
combatte per gli stessi ideali per cui ha combattuto
mio padre. Non dirmi che ho fatto male,
perchè tu pure studente e figlio prediletto&mdash;abbandonasti
studi e famiglia per una causa consimile.</p>

<p>"Se io morrò credo fermamente che tu saprai
sopportare dignitosamente il dolore che ti
potrò arrecare. A mamma dille che non è poi
certo che io debba morire&mdash;e che se anche
ciò fosse, si consoli pensando che sarò morto bene.
Papà&mdash;<i>sono Garibaldino</i>!&mdash;Mentre ti scrivo
vesto la leggendaria camicia rossa&mdash;se io morrò
con questa camicia ne dovrete essere orgogliosi!&mdash;Se
ritornerò che orgoglio per voi e per me!
Saluta tutti i fratelli e sorelle&mdash;che in questa
lettera voglio nominarli tutti&mdash;pensando che
forse sarà l'ultima".</p>

<p>E fu l'ultima davvero! Ma quale soddisfazione&mdash;quale
orgoglio per il padre suo&mdash;per la sua
famiglia! E quale gaudio per noi vecchi nel vedere
come i nostri figli sanno far loro i nostri
ideali.<span class="pagenum"><a name="Page_440" id="Page_440">[440]</a></span></p>

<p>O giovani d'Italia che portate in cuore sentimenti
così elevati, siate benedetti!</p>

<p>Il generale Ricciotti Garibaldi così scriveva
per dare notizia al padre dell'eroica morte del
suo Oreste:</p>

<p  style="text-indent:08%">
"Egregio Sig. Adolfo Tomassi,</p>

<p>"Compio il doloroso dovere di spedirle il
congedo del suo caro estinto.</p>

<p>"E mentre la prego di accettare le mie più
sincere condoglianze, Le sia di conforto il pensiero
che il suo Oreste&mdash;morendo da valoroso
sul campo, ove si combatteva per l'umanità&mdash;ha
insieme ai suoi compagni provato che nella
razza italiana non sono estinte quelle qualità che
resero così gloriosa la generazione passata.</p>

<p>"Il nome di suo figlio prenderà posto nella
storia&mdash;tra i più gloriosi&mdash;come uno&mdash;che
con il suo valore e il suo sacrifizio&mdash;iniziò
un'era nuova di gloria&mdash;per la nostra gioventù&mdash;e
questo è l'unico conforto che accompagnerà
noi vecchi nel mondo al di là".</p>

<p  style="text-indent:60%">
Sempre dev.mo Suo</p>

<p  style="text-indent:60%"><i>Ricciotti Garibaldi</i>.<br /></p>
<p><span class="pagenum"><a name="Page_441" id="Page_441">[441]</a></span></p>
<p  style="text-indent:08%">
"Corpo volontari italiani
in Grecia.</p>

<p>"Si certifica che Tomassi Oreste ha preso
parte alla campagna di Grecia dell'anno 1897
nella qualità di caporale..... e fu presente
ai fatti d'armi di Domokos. Morto da valoroso
sul campo di battaglia".</p>

<p>Atene, 27 maggio 1897.</p>

<p  style="text-indent:60%">
Il comandante del corpo</p>

<p  style="text-indent:60%">
<i>Ricciotti Garibaldi</i>.</p>

<p>Il colonnello: <i>Luciano Mereu</i>.</p>

<p  style="text-indent:08%">
"Legation royale
de Grece.</p>

<p>"Il R. Incaricato d'affari della Grecia esprime
il suo più vivo rincrescimento d'essere impedito,
per causa di malattia, di assistere alla commemorazione
che si terrà questa sera in memoria
del compianto filelleno Oreste Tomassi, valorosamente
caduto nella battaglia di Domokos".</p>

<p>
Vienna, 31 maggio&mdash;12 giugno 1897.<br />
<span class="pagenum"><a name="Page_442" id="Page_442">[442]</a></span></p>

<p  style="text-indent:08%">
Ai Preg.mi Signori</p>
<p  style="text-indent:08%">
Signori Costiglioni</p>
<p  style="text-indent:08%">
Cofler e De Hoeberth</p>
<p  style="text-indent:08%">
Vienna.<br />
</p>

<hr style="width: 45%;" />

<p>Portato l'ultimo tributo alla sepoltura del
valoroso amico, e mandato l'estremo saluto ai
valorosi che erano caduti combattendo per una
santa causa, la colonna, che fra morti, feriti e
scorte era ridotta a circa 450 uomini, prese la
strada di Panaghia. Così finì la breve campagna
di Grecia del 1897.</p>

<p>Dopo altre peripezie, che non torna conto di
ridire&mdash;la brava Legione che aveva onorato
anche una <ins title="Note di trascrizione: Nell'originale 'valta'">volta</ins> il nome italiano, e tenuto alto
il prestigio della camicia rossa, ritornava in patria.</p>

<p>Questi sono i caduti morti nella battaglia di
Domokos, gloriosa per i garibaldini: Antonio
Fratti, Antonio Pini, Giovanni Capra, Ugo Silvestrini,
Alfredo Antinori, Filippo Bellini, Ettore
Panseri, Pio Simoni, Michele Frappampina, Guido
Cappelli, Alarico Silvestri, Enrico Mancini, Oreste
Tomassi, Francesco Fraternali, Romolo Garroni,
Massimiliano Tombelli.</p>

<p>Onore ad Essi!<span class="pagenum"><a name="Page_443" id="Page_443">[443]</a></span></p>


<hr style="width: 45%;" />
<p>La piaga dolorosa lasciata sul cuore della
nazione dalla disfatta d'Adua andavasi cicatrizzando,
allorquando da un gravissimo lutto doveva
essere colpita l'Italia tutta;</p>



<hr style="width: 65%;" />
<h2><a name="CAPITOLO_XXXII" id="CAPITOLO_XXXII"></a>CAPITOLO XXXII.</h2>

<h3><b>Orrendo misfatto e morte di Umberto I<sup>o</sup></b></h3>


<p>Il 29 luglio del 1900&mdash;giorno nefasto&mdash;il
mondo esterefatto udiva l'orribile notizia&mdash;A
Monza, moriva assassinato da belva umana Umberto
I<sup>o</sup> Re d'Italia&mdash;il Re che amava il popolo
suo come padre il più amoroso! il più benefico!</p>

<p>Chi può ricordare senza fremere la data della
sera infame nella quale Umberto di Savoia&mdash;forma
ideale di bontà&mdash;in mezzo ad una festa di
popolo alla quale fidente aveva voluto prendere
parte&mdash;a tradimento&mdash;fra le ombre notturne&mdash;veniva
ucciso dall'arma parricida d'un italiano?
Fu il più grande misfatto che tigre sitibonda
di sangue potesse perpetrare!</p>

<p>Umberto I<sup>o</sup> nel morire deve avere pensato&mdash;che
meglio sarebbe stato cadere fra il fragore
delle armi e lo squillar delle trombe nel 1866&mdash;quando
fra i suoi compagni combatteva da<span class="pagenum"><a name="Page_444" id="Page_444">[444]</a></span>
eroe nella disgraziata ma pur gloriosa giornata di
Custozza, col pensiero rivolto alle terre italiane
irredente&mdash;aspettanti di essere unite alla madre
patria&mdash;sempre fidenti!</p>

<p>Incancellabile durerà in noi il ricordo dell'esecrando
delitto&mdash;e il popolo italiano che
vivo l'amò tanto&mdash;sente che il ricordo di Lui
forma ormai la parte più cara della sua coscienza.</p>

<p>"Date lacrime ed onori alla sua sacra memoria".</p>

<p>Questo fu il Vostro voto Sire! quando saliste
sul trono del Padre della Patria e di Umberto I
il Re Buono&mdash;e il popolo come una eco alle
parole del Vostro cuore addolorato&mdash;spinto da
sentimento unanime&mdash;glorificando la memoria
del Re estinto, faceva nel tempo stesso solenne
affermazione plebiscitaria di affetto per Voi Emanuele
III nostro Re e per la Vostra Casa.</p>

<p>E le dimostrazioni di vivo rimpianto di tutto
un popolo, sia per Voi&mdash;Regina Margherita&mdash;tanto
amata dal lacrimato Re&mdash;di conforto al
Vostro cuore d'italiana e di madre.</p>

<p>L'Italia vi ha consacrata alla sua venerazione!<span class="pagenum"><a name="Page_445" id="Page_445">[445]</a></span></p>

<hr style="width: 45%;" />


<p>Ecco il primo ordine del giorno esprimente
alti sentimenti patriottici e civili che il Re Vittorio
Emanuele III emanava in occasione della
sua assunzione al trono.</p>

<hr style="width: 45%;" />

<blockquote><p>Ufficiali, sott'ufficiali e soldati
dell'Esercito e dell'Armata!</p></blockquote>

<p>"L'intiero mondo civile ha udito con indignazione
la tragica fine del compianto mio genitore.</p>

<p>"Il dolore della Nazione si è certamente ripercosso
nei vostri cuori di buoni e fedeli soldati.
In questo momento il mio pensiero si rivolge
fidente a voi tutti, certo che riporterete
su di me l'affetto col quale circondavate il Re
Umberto, affetto che, seguendo l'esempio paterno,
con cuore di soldato, io vi ricambio.</p>

<p>"E con voi il mio pensiero si rivolge ai
vostri compagni, che in Creta, nell'Eritrea ed
in Cina mostrando le tradizionali qualità di soldati
italiani, tengono alta la gloriosa bandiera<span class="pagenum"><a name="Page_446" id="Page_446">[446]</a></span>
nazionale simbolo della grandezza e dell'unità
della nostra patria".</p>

<p  style="text-indent:08%">
Da Monza 1<sup>o</sup> agosto 1900.</p>

<p  style="text-indent:60%">
<i>Vittorio Emanuele III</i>.</p>

<hr style="width: 45%;" />


<p>Ecco come si commemorava alla Camera la
morte di S. M. Umberto I Re d'Italia.</p>
<hr style="width: 45%;" />


<p>Il giorno 6 agosto il presidente onorevole
Villa&mdash;dava partecipazione alla Camera dell'esecrando
delitto colle seguenti parole che
tutti i deputati profondamente commossi ascoltavano
in piedi:</p>

<p>"<i>Onorevoli colleghi</i>! Umberto I, l'amato nostro
Re, non è più! La mano sacrilega di un assassino
si è levata su lui e là in Monza, in mezzo
al popolo che lo salutava plaudente con le più
schiette manifestazioni della gratitudine e dell'affetto,
ne spezzava freddamente il cuore.</p>

<p>"Non la mia povera parola varrebbe oggi a
dirvi della immane sventura che ci ha colpiti;
non io saprei degnamente evocare dinanzi agli
occhi del cuore, impietrito dal dolore, l'immagine
del Re barbaramente assassinato; non io potrei<span class="pagenum"><a name="Page_447" id="Page_447">[447]</a></span>
dirvi di questo gran martire della carità, che
l'odio settario ha, nel suo insaziabile istinto di
rovine e di sangue vigliaccamente sacrificato.
(<i>Benissimo</i>!)</p>

<p>"No!... Ma io sento che parla per me la voce
di tutto un popolo che lo amava (<i>Benissimo</i>!) e
lo benediva; di un popolo intero che dagli alti
palazzi, come dai più umili casolari, dai più remoti
angoli del paese, dalle officine e dai campi,
si leva esterrefatto fra le lagrime e le preghiere
e nell'impeto delle sante ire maledice ai sicarî.
(<i>Vivissime <ins title="Note di trascrizione: Nell'originale 'approvaziani'">approvazioni</ins></i>).</p>

<p>"No!... Ma io sento che echeggia qui nel cuore
di tutti noi la voce immensa di tutto il mondo
civile che, piangendo desolato o concorde la caduta
di un Eroe vilmente fulminato da un assassino,
solleva un grido di esecrazione e di allarme
contro quel cosmopolitismo feroce e sanguinario
che, calpestando ogni alta idealità della
vita umana e ponendosi in aperta rivolta contro
ogni santa manifestazione della carità e dell'amore,
non si arresta neppure dinnanzi al parricidio.
(<i>Vivissime <ins title="Note di trascrizione: Nell'originale 'approvazione'">approvazioni</ins></i>).</p>

<p>"No, io sento raccolta qui negli animi nostri
la parola dolcissima di quella grande Addolorata<span class="pagenum"><a name="Page_448" id="Page_448">[448]</a></span>
che, dopo di aver portato nella Reggia il fascino
della grazia e della bontà, dà oggi nelle veglie
del dolore l'esempio di una forza e di una virtù,
ammirande; (<i>Vivissime approvazioni&mdash;prolungati
applausi</i>) non dimentica mai, fra le angoscie
dell'anima, nè dei doveri di madre, nè di quelli
che la stringono alla nazione che essa ama, e
dalla quale è riamata, e non invocando da Dio
che la grazia suprema della rassegnazione. (Benissimo!)</p>

<p>"<i>Era buono... non fece mai male a nessuno. È
il più gran delitto del secolo</i>! E in queste parole
che proruppero dal cuore della donna e della
Regina, è la sintesi dolorosa e solenne di quella
terribile tragedia, che ebbe il suo epilogo nella
notte fatale del 29 luglio. (<i>Bravo</i>!)</p>

<p>"Era buono. Sì, buono di quella bontà che è
il compendio di tutte le virtù; di quella bontà
che riunisce e rispecchia le più eminenti doti
dell'intelletto e del cuore in tutti i rapporti della
vita morale e civile. (<i>Benissimo</i>!)</p>

<p>"Era buono; e lo provò prima ancora di assumere
le alte responsabilità della Corona, conformando
tutta la sua vita alle austere discipline
del dovere, assecondando con sentimento di devozione</p>
<p class="center"><img src="./images/plate448.png"
alt="Re VittorioEmanuele III" /><br /></p>
<p><span class="pagenum"><a name="Page_449" id="Page_449">[449]</a></span></p>
<p class="p1">la volontà del padre, seguendone fedele
gli esempi e avventurando la vita con lui e col
fratello sui campi di Lombardia per la causa
italiana. (<i>Benissimo! Bravo!</i>)</p>

<p>"Io non ambisco&mdash;così Egli diceva ai rappresentanti
della Nazione, nell'atto di cingere
la Corona: Io non ambisco che meritare questa
lode: <span class="smcap">Egli fu degno del padre</span>". E nella omerica
semplicità di queste parole Egli scolpiva
tutto l'animo suo. (<i>Approvazioni</i>).</p>

<p>"Era buono; e lo provò durante i ventidue
anni di regno, non ismentendo mai quella che
fu la costante preoccupazione di tutta la sua vita;
di mantenere, cioè, fede rigorosa alle istituzioni.
Re costituzionale, egli non si lasciò mai sedurre
dal pensiero di potersi in qualche modo porre
in contrasto con quell'indirizzo di Governo che
gli poteva essere segnato dalla volontà della
nazione. Religioso osservatore della legge, egli
sentiva tutti i doveri che si impongono al Sovrano
nell'alto ufficio che gli è affidato, di essere
moderatore imparziale fra l'urto dei partiti che
intendono a fecondare con nuovi elementi l'attività
politica ed economica dello Stato. Passarono
sopra di noi turbini e procelle spaventose<span class="pagenum"><a name="Page_450" id="Page_450">[450]</a></span>
gravi sventure colpirono il cuore della nazione,
egli non disperò mai della patria; nè dubitò mai
della virtù italiana; ma richiamando serenamente
il paese alla coscienza della sua forza e al culto
della libertà, proclamò sempre la sua fede costante
nelle Istituzioni "<i>essere esse la salvaguardia
contro ogni pericolo; in esse la prosperità e la grandezza
della patria". (Vivissime approvazioni&mdash;Vivi
e prolungati applausi.)</i></p>

<p><i>"Non fece mai del male a nessuno</i>. E come lo
avrebbe potuto? Egli passò beneficando. Non fu
pubblica sventura nella quale egli non abbia
saputo manifestare tutto l'inesauribile tesoro di
bontà che aveva nel cuore. Lo vedete impavido
in mezzo ai pericoli, affrontare la terribile malattia
quando è più fitta l'ecatombe delle vite e
più fiero l'imperversare del flagello; impaziente
sempre di giungere fra i primi a portare una
parola di conforto e un soccorso ai derelitti colpiti
dalla sciagura. Non vi è miseria alla quale
egli non sappia apprestare un riparo. Negli asili
come negli ospedali egli accorre colla coscienza
di dover adempiere ad un dovere di umanità e
con la stessa fede con cui vi accorre una suora
di carità.<span class="pagenum"><a name="Page_451" id="Page_451">[451]</a></span></p>

<p>"<i>Io porrò negli umili la gloria del mio regno</i>.
Con queste parole egli riassumeva tutto il suo
cuore, tutto lo scopo al quale avrebbe desiderato
fossero rivolte le cure del Governo; l'intento
sommo che egli sperava di poter raggiungere.
E lo provava accordando largo concorso
di sovvenzioni ad Istituti di previdenza, Casse
di lavoro, Associazione cooperative, ogni opera
diretta ad allievare le necessità dei più umili.
Lo provava mostrandosi sempre devoto alla
causa degli operai, mescolandosi con questi con
confidente famigliarità; mostrando la più viva
sollecitudine per i loro interessi e per quelli
delle loro famiglie; avendo per tutti una stretta
di mano, una parola amica, un sorriso che infondeva
in ogni cuore un sentimento di fiducia
e di ossequio.</p>

<p>"Era buono e non di meno vi fu chi ha potuto
concepire il truce pensiero di farne scempio!</p>

<p>"E vi è stato chi ha potuto freddamente, roteare
sopra quel petto, sul quale brillavano le
insigne del valore, i tre colpi mortali!</p>

<p>"E vi fu chi pensò di scegliere con ributtante
audacia a teatro dell'opera scellerata ed infame
quello stesso luogo e quell'ora stessa, in cui il<span class="pagenum"><a name="Page_452" id="Page_452">[452]</a></span>
plauso popolare salutava il Re buono, leale e
generoso; conculcando l'autorità sovrana ed insultando
ad un tempo l'affetto popolare, (vivi e
prolungati applausi).</p>

<p>"<i>È il più gran delitto del Secolo</i>. Sì: è la brutale
malvagità che, mentre sfoga il suo istinto
di sangue distruggendo la più nobile delle esistenze
conculca nel tempo stesso la più alta personificazione
dell'autorità della legge, della maestà
della nazione, del diritto sociale, della giustizia,
e insulta ad un tempo il sentimento popolare
nella più elevata sua manifestazione.
(<i>Vivi e prolungati applausi</i>).</p>

<p>"È la brutale malvagità alimentata ed ordinata
a sistema contro ogni ordine sociale: distruggere
per distruggere. Lusingansi forse i
dissennati, di poter con le loro opere di sangue
attentare a quella grande espressione di forza
che è la Monarchia italiana; ed offendere quel
prezioso coacervo di volontà, di aspirazioni, di
energie che è rappresentato dalla Dinastia di
Savoia? (<i>Vive approvazioni</i>).</p>

<p>"No; il Re non muore (<i>Prolungati applausi e
grida ripetute di</i>: Viva il Re!) e il sangue dei
martiri fortifica la fede dei superstiti. (<i>Prolungati
applausi</i>).<span class="pagenum"><a name="Page_453" id="Page_453">[453]</a></span></p>

<p>"Il Re non muore; Umberto rivive nel figlio
suo. Vittorio Emanuele III raccoglie la Corona
insanguinata per continuare imperterrito e con
la stessa fede quella missione di pace e giustizia,
che l'Augusto suo Genitore si era prefisso. (<i>Vive
approvazioni</i>). Contro questa legge indefettibile,
della continuità giuridica e morale della Monarchia,
che la coscienza del popolo ha con mirabile
concordia riconosciuta, non vi è opera
di sette, non vi è opera di violenti che possa
prevalere. (<i>Vivi e prolungati applausi&mdash;grida
ripetute di</i>: Viva il Re!)</p>

<p>"Grandi doveri però c'incombono, ai quali la
nostra coscienza non può mancare. Noi sentiamo
che la vita morale della Nazione è turbata da
dissesti morbosi; noi sentiamo che vi è nell'organismo
sociale qualche cosa che fallisce alla
regolarità e sincerità delle sue funzioni. Al più
grande dei delitti del secolo, perpetrato su di
una pubblica piazza assiepata di popolo e contro
la più nobile delle vite, si collegano responsabilità
morali più o meno dirette, più o meno
prossime che possono dipendere dagli imperfetti
organismi della nostra vita giuridica ed amministrativa.
(<i>Vive approvazioni</i>).<span class="pagenum"><a name="Page_454" id="Page_454">[454]</a></span></p>

<p>"Bisogna richiamare il paese all'osservanza
rigorosa della legge. (<i>Vive approvazioni&mdash;applausi</i>).
Bisogna modificare, correggere i nostri
istituti educativi, far penetrare nelle masse il
sentimento del dovere; richiamarle agli alti ideali
della patria e della famiglia; dare a tutti e in
tutto quella giustizia che è il supremo bisogno
dei popoli. (<i>Applausi unanimi e prolungati</i>).</p>

<p>"Con questi intendimenti raccogliamoci attorno
al giovine Re sul quale l'occhio del padre e
della madre posavansi con tanto affetto e che sollevando
la bandiera abbrunata della patria, intende
con animo sicuro verso la meta segnatagli
dal padre e dalle tradizioni della sua Casa. Raccogliamoci
attorno ad esso al grido di: Viva il
Re (<i>Vivi e prolungati applausi,&mdash;grida di: Viva
il Re!</i>) Questo grido che mi prorompe dall'animo
è l'espressione più pura dell'unità della patria,
la manifestazione più alta della sua forza morale
e della maestà e della grandezza del nome
italiano, purificati da ogni contrasto regionale.
Da qui l'avvenire della patria, da qui l'espiazione,
che darà la pace alle nostre coscienze e
al paese la sua unità morale e la coscienza
della sua missione. (<i>Applausi generali e prolungati.&mdash;Grida
ripetute di: Viva il Re!</i>)<span class="pagenum"><a name="Page_455" id="Page_455">[455]</a></span></p>

<p>Così parlava l'onorevole Saracco, presidente
del Consiglio, ministro dell'interno.</p>

<p>Signori deputati! Mi onoro di annunciare alla
Camera, che S. M. il Re, con decreto del 2 agosto,
ha confermato me nell'ufficio di presidente del
Consiglio, ministro dell'interno, e i miei colleghi
nelle loro rispettive funzioni. Spetta perciò a me
di compiere il mestissimo ufficio di associarmi, in
nome del Governo, ai sentimenti d'indignazione
e di dolore, espressi con rara eloquenza dal vostro
degno presidente.</p>

<p>"Mi associo a questi sentimenti coll'animo più
che con le parole; le quali non bastano a significare
la commozione profonda o il cordoglio
che mi strazia.</p>

<p>"Io, che vidi le origini del nuovo Regno, e
presi parte a tutte le vicende fortunate, per cui
il piccolo Piemonte si trasformò nella Grande
Patria Italiana, non avrei mai creduto di viver
tanto per assistere alla strage del mio Re. (<i>Bravo!
Bene!</i>)</p>

<p>"Ciò che più mi cruccia è il pensiero che la
sua vita preziosissima fu troncata dalla mano
d'italiano. (<i>Bravo!&mdash;Approvazioni</i>)</p>

<p>"Se la maledizione del popolo non avesse raggiunto<span class="pagenum"><a name="Page_456" id="Page_456">[456]</a></span>
il parricida, se non gli pendesse inesorabile
sul capo la maledizione di Dio e di tutto
il mondo civile, vorrei anch'io, con le lagrime
negli occhi e con lo sdegno nel cuore, esecrare
e maledire questa belva in figura d'uomo. (<i>Benissimo!&mdash;Vive
approvazioni</i>).</p>

<p>"Ma debbo far forza a me stesso e, come capo
del Governo, imporre freno all'indignazione che
mi trabocca dall'animo, imitando l'esempio di
forte serenità che ci viene dall'Augusto Successore.</p>

<p>"Raccolti nel dolore, prostriamoci innanzi al
feretro del Re leale, buono e generoso, soldato
per la patria per l'umanità, del Re che riassumeva
le virtù civili e militari della sua eroica
stirpe; del Re che fu sempre fortunato interprete
dei sentimenti e delle aspirazioni del suo
popolo, cui lascia tanta e così larga eredità di
affetti.</p>

<p>"L'universale compianto che lo accompagna
nel sepolcro è il giusto premio di una vita tutta
spesa nello adempimento del dovere e dedicata
al benessere ed alla felicità del suo popolo.</p>

<p>"La fine crudele toccata al più giusto al più
umano dei Sovrani deve ispirarci, gravi riflessioni
e suscitare virili propositi.<span class="pagenum"><a name="Page_457" id="Page_457">[457]</a></span></p>

<p>"Di fronte alla frequenza di così mostruosi e
brutali delitti che, senza odio e senza motivo,
prendono di mira le più innocenti e le più elevate
esistenze; di fronte alle minaccie incalzanti
e feroci di una classe di degenerati senza
patria, senza umanità e senza Dio; (<i>Benissimo!&mdash;Vivissime
approvazioni</i>) che sognano di rinnovare
la società seppelendola sotto le sue rovine;
in mezzo a tanto agitarsi di malsane passioni
e di appetiti sfrenati, che avvelenano
l'ambiente e turbano la pubblica coscienza, non
è lecito al Governo rimanere impassibile; (<i>Benissimo!&mdash;Bravo!</i>)
non potete restare impassibili
voi, onorevoli deputati, cui sono connesse
le sorti di una così nobile e civile nazione,
grande nei suoi slanci patriottici, generosa e
cavalleresca nei suoi sentimenti. (<i>Bene!</i>)</p>

<p>"Non è possibile che nel seno di questo bel
paese continui a fecondarsi il reo seme che ha
dato frutti così funesti e ne prepara di peggiori
per l'avvenire. (<i>Benissimo!</i>)</p>

<p>"Tutti coloro che, come noi, son convinti essere
la Monarchia la sola forza con la quale il
nostro paese può tenersi unito e prosperare,
(<i>Benissimo!</i>) hanno l'obbligo di stringersi insieme<span class="pagenum"><a name="Page_458" id="Page_458">[458]</a></span>
per studiare e per preparare i mezzi acconci
a prevenire le funeste esplosioni di un
fanatismo cieco, che minacciano il ritorno di
una barbaria nuova e senza nome (<i>Approvazioni</i>).</p>

<p>"È questo il compito che i nuovi pericoli impongono
al Governo ed al Parlamento, consci
della loro missione e solleciti dell'onore, della
sicurezza e dell'avvenire del paese. (<i>Benissimo!</i>)</p>

<p>"Dopo mezzo secolo di vita politica, attraverso
tante vicende, non ho mai perduta la fede
nei benefizi della libertà, che fu la leva del
nostro risorgimento e la pietra angolare del nostro
Regno; (Benissimo!) ma, per assicurarla e
garantirla, occorre impedire con mano ferma ed
energica che nell'ombra e sotto il pretesto della
libertà si sovvertano gli ordini dello Stato. (<i>Benissimo&mdash;Vivi
applausi!</i>) e si mettano in serio
pericolo le conquiste della civiltà e del progresso.
(<i>Benissimo!</i>)</p>

<p>"L'immensa sventura che ci strappa così
amare lacrime, sia per noi un salutare lavacro
che purifichi gli spiriti e unisca gli animi alla
comune difesa.</p>

<p>"Sarà questo l'omaggio più degno che possiamo<span class="pagenum"><a name="Page_459" id="Page_459">[459]</a></span>
rendere alla venerata memoria del compianto
Sovrano ed il saluto augurale dell'Augusto Successore
che, giovane ed animoso, seguita sul
trono le orme luminose del Padre e dei suoi
Grandi Avi.</p>

<p>"I vecchi hanno data una Patria e un glorioso
retaggio da custodire; spetta a voi giovani
di conservarlo ed accrescerlo con la fede robusta,
collo spirito di sacrifizio e col sentimento
di solidarietà, che levarono l'Italia alla presente
fortuna. (<i>Benissimo!&mdash;Vive approvazioni&mdash;Vivi
e prolungati applausi</i>). Il presidente della Camera
<ins title="Note di trascrizione: Nell'originale 'da'">dà</ins> comunicazione dei seguenti telegrammi.</p>

<hr style="width: 45%;" />



<p>Monsieur le Président,</p>

<p>Profondément ému par le crime exécrable
qui met en deuil l'Italie et le monde civilisé, je
prie Votre Excellence d'agréer l'expression de
mes plus vives sympathies. Je suis assurè d'être
l'interprète des sentiments de mes <ins title="Note di trascrizione: Nell'originale 'collegues'">collègues</ins> en
vous adressant le temoignage de notre tristesse.
Les deux nations se sentent unies une fois de
plus par les mêmes douleurs.&mdash;Paul Deschanel."&mdash;(<i>Vivissimi
e prolungati applausi</i>).</p>

<p>"L'Union Interparlementaire pour l'arbitrage
international et la paix réunie en conference à<span class="pagenum"><a name="Page_460" id="Page_460">[460]</a></span>
Paris, s'associant au deuil de la nation Italienne
et protestant avec indignation contre l'odieux attentat
dont Roi Humbert a été victime, a l'honneur
d'offerir a Monsieur le Président de la
Cambre des Députés l'hommage respectueux de
ses sincéres condoleances.&mdash;Le Président de la
Conference, Faillieres, Président du Senat."&mdash;(<i>Applausi</i>).</p>

<p>"Profondément émus du deuil qui frappe
l'Italie, nous vous envoyons nos compliments
de condoléance et bien douloureuse sympathie
au nom de l'Union des Commissaires étrangers.&mdash;Robert
Raffalovich Asbeck Spearman."&mdash;(<i>Bene!</i>)</p>

<p>"Le crime abominable qui plonge en deuil
l'umanité entière m'a causé une grande douleur.
Sûr d'être le fidèle interprète de ces mêmes sentiments
de tous mes collègues, j'esprime à Votre
Excellence nos sympathies et l'assurance de la
part immense que nous prenons dans la douleur
de tout la nation italienne.&mdash;Ietcho Bakaloff,
Président de la Chambre des Députés de Bulgarie."&mdash;(<i>Bene!</i>)</p>

<p>"Dopo aver ascoltate le seguenti parole pronunciate
nella seduta d'oggi, la Camera che ho<span class="pagenum"><a name="Page_461" id="Page_461">[461]</a></span>
l'onore di presiedere ha deliberato che esse siano
trasmesse a V. S. come fedele espressione dei
suoi sentimenti, nonchè di quelli della nazione
Argentina:</p>

<p>"Signori deputati, il telegrafo annuncia che
Sua Maestà Umberto I, il virtuoso e magnanimo
Re d'Italia cadde vilmente assassinato. Credo
rendermi fedele interprete dei sentimenti della
Camera dei deputati della Nazione Argentina
esecrando il barbaro attentato che deve essere
energicamente riprovato da tutti i popoli civili
del mondo in omaggio alla memoria dell'illustre
Re, che fu sicuro e costante amico della nostra
patria (<i>Applausi</i>).</p>

<p>"In considerazione del dolore che grava sul
nostro spirito per la perdita che ha sofferto la
nobile nazione italiana e quella parte dei suoi
sudditi che abitano il nostro paese e che in fraterna
unione con noi lavora alla sua prosperità
e al suo ingrandimento propongo si levi la seduta."</p>

<p>"Saluto Lei, signor presidente, con la più
distinta considerazione.&mdash;Marco Avellaneda,
presidente; Alessandro Sorondo, segretario". (<i>Vivissimi
applausi</i>).<span class="pagenum"><a name="Page_462" id="Page_462">[462]</a></span></p>

<p>"La Camera dei deputati del Brasile, profondamente
commossa per il luttuoso avvenimento
di cui fu vittima il Re Umberto, associandosi
al dolore che ha ferito il cuore del popolo
italiano, votò una mozione di compianto sospendendo
le sue sedute, e presenta le sue condoglianze.&mdash;Carlos
Vaz Mello, presidente della
Camera".&mdash;(<i>Approvazioni</i>).</p>

<p>"La Camera dei deputati del Perù si associa
al dolore del Parlamento italiano per l'assassinio
del Re Umberto.&mdash;Carlos de Pierola, deputato-presidente".
(<i>Bene!</i>).</p>

<p>"La Camera dei deputati del Chili ha deliberato
esprimere a codesta Camera, per mezzo
di Vostra Eccellenza, il suo dolore per la disgrazia
che affligge la nazione italiana.&mdash;Carlos
Palecios, presidente; Rafael Brako, segretario".&mdash;(<i>Bene!</i>).</p>

<p>"In nome partito Indipendenza, costituente
due terzi della Opposizione Parlamentare Ungherese,
esprimo profondo dolore perdita impareggiabile
Re e nobilissimo uomo, augurando felicità
nazione italiana.&mdash;Francesco Kossuth, presidente".&mdash;(<i>Vivissimi
applausi</i>).</p>

<p>Da ogni parte del mondo pervennero telegrammi
d'esecrazione per l'orrendo misfatto.<span class="pagenum"><a name="Page_463" id="Page_463">[463]</a></span></p>

<hr style="width: 45%;" />



<p>L'11 agosto 1900 dopo aver dato il giuramento
prescritto dall'art. 22 dello Statuto del
Regno S. M. il Re Vittorio Emanuele III pronunziava
alle Camere riunite in Senato il seguente
discorso:</p>

<p>
<i>Signori Senatori, Signori Deputati!</i><br />
</p>

<p>"Il Mio primo pensiero è pel Mio popolo, ed
è pensiero di amore e di gratitudine.</p>

<p>"Il popolo che ha pianto sul feretro del suo
Re; che affettuoso e fidente si è stretto intorno
alla Mia Persona, ha dimostrato quali salde radici
abbia nel Paese la Monarchia liberale (<i>Applausi
fragorosi&mdash;grida di Viva il Re!</i>)</p>

<p>"Da questo plebiscito di dolore traggo i migliori
auspici del Mio Regno.</p>

<p>"La nota nobile e pietosa, che sgorgò spontanea
dall'anima della Nazione all'annunzio del
tragico evento Mi dice, che vibra ancora nel
cuore degli Italiani la voce del patriottismo, che
inspirò in ogni tempo miracoli di valore (<i>Applausi</i>).
Sono orgoglioso di poterla raccogliere.</p>

<p>"Quando un popolo ha scritto nel libro della
Storia una pagina come quella del nostro Risorgimento,
ha diritto di tenere alta la fronte e di
mirare alle più grandi idealità (<i>Applausi</i>). Ed è<span class="pagenum"><a name="Page_464" id="Page_464">[464]</a></span>
a fronte alta, e mirando alle più grandi idealità,
che Mi consacro al Mio Paese con tutta l'effusione
ed il vigore di cui Mi sento capace (<i>Applausi</i>), con
tutta la forza che Mi danno gli esempi e le tradizioni
della Mia Casa (<i>Applausi vivissimi</i>).</p>

<p>"Sacra fu la parola del Magnanimo Carlo Alberto,
che largì la libertà: sacra quella del Mio
Grande Avo, che compì l'unità d'Italia. Sacra
altresì la parola del Mio Augusto Genitore, che
in tutti gli atti della sua vita, si mostrò degno
erede delle virtù del Padre della Patria (<i>Vivissimi
e prolungati applausi&mdash;grida di Viva il Re!
Viva Casa Savoja!</i>)</p>

<p>"All'opera del Mio Genitore diede ausilio, ed
aggiunse grazia e splendore quella della Mia Augusta
e Venerata Genitrice, (<i>Lunga ovazione e
grida di Viva la Regina Margherita</i>) che Mi istillò
nel cuore e Mi impresse nella mente il sentimento
del dovere di Principe e di Italiano (<i>Applausi
vivissimi</i>). Così all'opera Mia si aggiungerà,
quella della Mia Augusta Consorte, che nata anch'Essa
da forte prosapia, si dedicherà intieramente
alla Sua Patria di elezione. (<i>Applausi ripetuti
e grida di Viva la Regina</i>).</p>

<p>"Dell'amicizia di tutte le Potenze abbiamo<span class="pagenum"><a name="Page_465" id="Page_465">[465]</a></span>
eloquente prova nella partecipazione al
Nostro lutto coll'intervento di Augusti Principi
e di Illustri Rappresentanti; (<i>Applausi</i>) ed Io mi
dichiaro a tutte profondamente grato.</p>

<p>"L'Italia fu sempre efficace strumento di concordia,
e tale sarà altresì durante il Mio Regno,
nel fine comune della conservazione della pace.
(<i>Approvazioni</i>).</p>

<p>"Ma non basta la pace esteriore. A noi bisogna
la pace interna, (<i>Vivi e prolungati applausi&mdash;grida
di Viva il Re</i>), e la concordia di tutti
gli uomini di buon volere, per isvolgere le nostre
forze intellettuali e le nostre energie economiche.
(<i>Approvazioni</i>).</p>

<p>"Educhiamo le nostre generazioni al culto
della Patria (<i>Approvazioni</i>), all'onesta operosità, al
sentimento dell'onore (<i>Benissimo!</i>); a quel sentimento
a cui s'inspirano con tanto slancio il Nostro
Esercito e la nostra Armata (<i>Applausi prolungati&mdash;grida
di Viva l'Esercito, Viva l'Armata</i>), che vengono
dal popolo e sono pegno di fratellanza, che
congiunge nell'unità e nell'amore della Patria
tutta intiera la Famiglia Italiana. (<i>Lunghe e prolungate
ovazioni</i>).</p>

<p>"Raccogliamoci e difendiamoci con la sapienza<span class="pagenum"><a name="Page_466" id="Page_466">[466]</a></span>
delle leggi e colla rigorosa loro applicazione
(<i>Applausi vivissimi</i>). Monarchia e Parlamento procedano
solidali in quest'opera salutare. (<i>Benissimo!</i>)</p>

<p><i>Signori Senatori. Signori Deputati!</i></p>

<p>"Impavido e securo ascendo al Trono (<i>Ovazione
lunghissima; grida ripetute di Viva il Re</i>)
con la coscienza de' Miei diritti e doveri di Re
(<i>Triplice salva di applausi</i>).</p>

<p>"È necessario vigilare e spiegare tutte le forze
vive, per conservare intatte le grandi conquiste
dell'unità e della libertà (<i>Applausi</i>). Non mancherà
mai in Me la più serena fiducia nei nostri
liberali ordinamenti (<i>Applausi</i>), e non Mi
mancherà la forte iniziativa e la energia dell'azione
(<i>Grande ovazione e grida ripetute di Viva
il Re</i>), per difendere vigorosamente le gloriose
Istituzioni del Paese, retaggio prezioso de Nostri
maggiori (<i>Approvazioni</i>).</p>

<p>"Cresciuto nell'amore della Religione e della
Patria, invoco Dio in testimonio della mia promessa,
(<i>Triplice salva di applausi e grida di Viva
il Re!</i>) che da oggi in poi il Mio cuore, la Mia
mente, la Mia vita offro alla grandezza ed alla
prosperità della Patria. (<i>Lunga ovazione che dura</i><span class="pagenum"><a name="Page_467" id="Page_467">[467]</a></span>
<i>per parecchi minuti e grida ripetute di Viva il Re
Viva la Regina, Viva Casa Savoia</i>).</p>

<p>Parole esprimenti alti sentimenti patriottici
degne del discendente dell'Avo immortale&mdash;Il
Padre della Patria&mdash;e del Re Buono suo magnanimo
genitore Umberto I.</p>

<hr style="width: 45%;" />



<p>Giunto alla fine di questi ricordi che sono una
eco di storia ripercuotentesi intorno a me&mdash;e
che riassumono pagine di vita vissuta nelle grandi
ore per la libertà della patria&mdash;si affollano alla
mente mia le sembianze care e gloriose di tutti
i compagni dei giorni eroici e lontani&mdash;le immagini
dei pochi superstiti&mdash;dei molteplici
morti&mdash;dei saliti in alto sulle cime della rinomanza&mdash;degli
umili rimasti oscuri, non ostante
il sagrifizio del sangue e l'altezza divina del
sogno!</p>

<p>Amici, compagni, sacre legioni di combattenti,
come appaiono lontani i tempi nei quali
vibrava così piena, così fulgente, così feconda
la giovinezza dei nostri cuori e la visione bella
dell'Italia sorgente! Quanto appaiono lontani! e
come sono diversi da quelli d'ora.</p>

<p>Eppure anche oggi non mancano alti e nobili<span class="pagenum"><a name="Page_468" id="Page_468">[468]</a></span>
ideali che s'impongono alla mente ed al cuore
delle nuove generazioni!</p>

<p>Per noi, vecchi&mdash;nessuna cosa quaggiù, fu
ed è più cara della patria! neppur la famiglia
che è pur tanta parte di noi stessi.</p>

<p>L'Italia&mdash;una&mdash;indipendente&mdash;forte&mdash;fu
il nostro ideale&mdash;e nessun sagrifizio ci parve
abbastanza grande perchè questo ideale fosse
raggiunto.</p>

<p>E Voi giovani non sarete da meno dei vecchi
padri vostri&mdash;come noi&mdash;voi pure sentite
nell'anima agitarsi prepotente l'amore della patria&mdash;voi
pure sentite che la terra sacra a cui
natura pose i confini che Dante scolpì nel verso
immortale, aspetta anche qualche cosa da Voi&mdash;Voi
sentite che dal monte e dal mare sospirano
cuori fraterni, invocanti libertà di lingua,
di costumi e di coscienza e comprendete che
non è piccolo ideale il completare la grand'opera
che fu cementata col sangue dei padri vostri!</p>

<p>Col progredire dei tempi è giusto che nuovi
problemi si agitino; che nuove correnti siano
determinate dalla forza e dalla fede dei giovani&mdash;ma
ciò deve raggiungersi senza rinnegare quello
che è fondamento alla vita delle Nazioni; la custodia<span class="pagenum"><a name="Page_469" id="Page_469">[469]</a></span>
gelosa delle conquiste fatte; l'autorità sempre
ferma contro coloro che in un campo o nell'altro
cercano minare la sicurezza della patria
e diminuirne il sentimento o la dignità.</p>

<p>O giovani, credetelo! I grandi problemi sociali
non si risolvono con l'appello all'odio, alle
ire, alle malvagità; chi questo consiglia è nemico
di ogni civile progresso&mdash;è nemico del
popolo, di cui si vanta di propugnare la causa.</p>

<p>O giovani, i vostri padri vi hanno dato una
patria che dalle brutture dell'oppressione e della
tirannia, in breve volgere d'anni è giunta a tale
altezza da meritare le maggiori considerazioni
fra i popoli civili.</p>

<p>Ispirandovi all'esempio del passato, attingendo
sempre maggior fiducia nella giovinezza del paese,
personificata nella giovinezza del Re, a cui l'età
ha concesso la provvida vigoria degli impulsi rinnovatori,
e il carattere e l'intelletto hanno dato
la saggezza e la maturità che affida, non avete
che a serrarvi intorno a lui, sicuri che Egli condurrà
la patria verso i suoi gloriosi destini.</p>

<p>Stringetevi, o giovani intorno al Re Vittorio
Emanuele III che, raccolta la Corona nel sangue
paterno, seppe anche far scaturire dal cuore e<span class="pagenum"><a name="Page_470" id="Page_470">[470]</a></span>
dalla volontà Sua tanta luce di nobili propositi,
tanta fiamma di affetti generosi, tanta coscienza
della tradizione storica e dell'ufficio che i nuovi
tempi domandano!</p>

<p>A noi generazione morente colla pace dell'al
di là&mdash;non sorride che la speranza nei figli&mdash;che
debbono&mdash;far più prospera&mdash;più concorde&mdash;la
patria che adorammo e sogneremo in perpetua
vittoria fin negli estremi riposi....</p>


<hr style="width: 45%;" />


<p>E ora, a Voi vecchi compagni d'arme, dei
quali ho fugacemente e troppo modestamente
riassunti i ricordi e gli ideali, il saluto mio pieno
d'amore e di ricordi.</p>

<p class="p4 center"><span class="smcap">Fine del secondo ed ultimo volume.</span></p>
<p><span class="pagenum"><a name="Page_471" id="Page_471">[471]</a></span></p>



<hr style="width: 65%;" />


<h2>INDICE</h2>
<div class="center">
<table border="0" cellpadding="4" cellspacing="0" summary="">
<tr><td  class="w10l"><span class="smcap">&nbsp;</span></td><td class="w05l">&nbsp;</td><td  class="w05r"><span class="smcap">&nbsp;</span></td><td class="w40l"><span class="smcap">&nbsp;</span></td><td class="w05r">&nbsp;</td><td class="w05r">&nbsp;</td><td class="w10r">&nbsp;</td></tr>
<tr><td>&nbsp;</td><td class="w05l" ><span class="smcap">Capitolo</span></td><td class="w05r" >XIX.</td><td class="tdl">&nbsp;&mdash;&nbsp;&nbsp;<a href="#CAPITOLO_XIX">1860&mdash;Spedizione dei mille&mdash;Marsala&mdash;Salemi
Calatafimi&mdash;Palermo&mdash;Milazzo&mdash;Reggio
Calabria&mdash;Napoli&mdash;Volturno</a></td><td class="tdc">Pag.</td><td class="tdr">3</td></tr>
<tr><td>&nbsp;</td><td class="tdc" >"</td><td class="tdr" >XX.</td><td class="tdl">&nbsp;&mdash;&nbsp;&nbsp;<a href="#CAPITOLO_XX">Liberazione dell'Umbria e delle
Marche&mdash;Castelfidardo&mdash;Ancona</a></td><td class="tdc">"</td><td class="tdr">101</td></tr>
<tr><td>&nbsp;</td><td class="tdc" >"</td><td class="tdr" >XXI.</td><td class="tdl">&nbsp;&mdash;&nbsp;&nbsp;<a href="#CAPITOLO_XXI">Ritiro di Garibaldi a Caprera.</a></td><td class="tdc">"</td><td class="tdr">146</td></tr>
<tr><td>&nbsp;</td><td class="tdc" >"</td><td class="tdr" >XXII.</td><td class="tdl">&nbsp;&mdash;&nbsp;&nbsp;<a href="#CAPITOLO_XXII">Presa di Capua e di Gaeta.</a></td><td class="tdc">"</td><td class="tdr">147</td></tr>
<tr><td>&nbsp;</td><td class="tdc" >"</td><td class="tdr" >XXIII.</td><td class="tdl">&nbsp;&mdash;&nbsp;&nbsp;<a href="#CAPITOLO_XXIII">Aspromonte&mdash;Sollevazione in
Polonia</a></td><td class="tdc">"</td><td class="tdr">156</td></tr>
<tr><td>&nbsp;</td><td class="tdc" >"</td><td class="tdr" >XXIV.</td><td class="tdl">&nbsp;&mdash;&nbsp;&nbsp;<a href="#CAPITOLO_XXIV">Guerra del 1866&mdash;Liberazione
del Veneto</a></td><td class="tdc">"</td><td class="tdr">182</td></tr>
<tr><td>&nbsp;</td><td class="tdc" >"</td><td class="tdr" >XXV.</td><td class="tdl">&nbsp;&mdash;&nbsp;&nbsp;<a href="#CAPITOLO_XXV">Campagna dell'Agro Romano&mdash;Montelibretti&mdash;Roma&mdash;Monterotondo&mdash;Mentana.</a></td><td class="tdc">"</td><td class="tdr">253<span class="pagenum"><a name="Page_472" id="Page_472">[472]</a></span></td></tr>
<tr><td>&nbsp;</td><td class="tdc" >"</td><td class="tdr" >XXVI.</td><td class="tdl">&nbsp;&mdash;&nbsp;&nbsp;<a href="#CAPITOLO_XXVI">Il 1870&mdash;Digione&mdash;Entrata in
Roma</a></td><td class="tdc">"</td><td class="tdr">303</td></tr>
<tr><td>&nbsp;</td><td class="tdc" >"</td><td class="tdr" >XXVII.</td><td class="tdl">&nbsp;&mdash;&nbsp;&nbsp;<a href="#CAPITOLO_XXVII">Morte di Mazzini</a></td><td class="tdc">"</td><td class="tdr">339</td></tr>
<tr><td>&nbsp;</td><td class="tdc" >"</td><td class="tdr" >XXVIII.</td><td class="tdl">&nbsp;&mdash;&nbsp;&nbsp;<a href="#CAPITOLO_XXVIII">Morte di Vittorio Emanuele II</a></td><td class="tdc">"</td><td class="tdr">343</td></tr>
<tr><td>&nbsp;</td><td class="tdc" >"</td><td class="tdr" >XXIX.</td><td class="tdl">&nbsp;&mdash;&nbsp;&nbsp;<a href="#CAPITOLO_XXIX">Ultimi giorni e morte del generale
Garibaldi</a></td><td class="tdc">"</td><td class="tdr">352</td></tr>
<tr><td>&nbsp;</td><td class="tdc" >"</td><td class="tdr" >XXX.</td><td class="tdl">&nbsp;&mdash;&nbsp;&nbsp;<a href="#CAPITOLO_XXX">Sbarco a Massaua&mdash;Guerra
Abissina</a></td><td class="tdc">"</td><td class="tdr">361</td></tr>
<tr><td>&nbsp;</td><td class="tdc" >"</td><td class="tdr" >XXXI.</td><td class="tdl">&nbsp;&mdash;&nbsp;&nbsp;<a href="#CAPITOLO_XXXI">Volontari Italiani in Grecia</a></td><td class="tdc">"</td><td class="tdr">424</td></tr>
<tr><td>&nbsp;</td><td class="tdc" >"</td><td class="tdr" >XXXII.</td><td class="tdl">&nbsp;&mdash;&nbsp;&nbsp;<a href="#CAPITOLO_XXXII">Orrendo misfatto&mdash;Morte di
Umberto I</a></td><td class="tdc">"</td><td class="tdr">443</td></tr>

</table></div>






<hr style="width: 65%;" />
<h2><a name="APPENDICE" id="APPENDICE"></a>APPENDICE</h2>

<h3><b>agli avvenimenti del combattimento del 15 maggio
1860 sostenuto dai Mille sbarcati a Marsala e
dalle Squadre Siciliane.</b></h3>


<p>Ritenuta la non dubbia importanza di alcuni
documenti che sono lettere del Dott. Pietro Ripari,
che all'ultima ora ci pervengono, non esitiamo
a pubblicarle; riferendosi essi alla memoranda
giornata di Calatafimi.</p>

<p  style="text-indent:60%">
<span class="smcap">Elia</span>.<br />
</p>

<hr style="width: 45%;" />


<p>Lettera del Dott. Pietro Ripari, Capo medico
dell'ambulanza dei Mille, con la quale si trasmette
un'ordine del generale Garibaldi al Dottore
Ignazio Lampiasi, ora deputato al Parlamento.</p>

<p  style="text-indent:08%">
"<i>Sti.mo sig. Dott. e Prof. in chirurgia</i></p>
<p  style="text-indent:10%">
"<i>Don Ignazio Lampiasi</i>,
</p>

<p>"Un ordine del generale Garibaldi mi impone
di seguirlo col corpo medico dell'ambulanza.</p>

<p>"Dei feriti che trovansi qui in Vita, i più
leggermente offesi, saranno entro oggi trasportati
in Calatafimi, in quello Ospedale.<span class="pagenum"><a name="Page_474" id="Page_474">[474]</a></span></p>

<p>"La cura dei gravi, che resteranno nel
convento di S. Francesco, dovendo essere affidata
a uomini esperti nell'arte, io la invito,
dietro comando del Generale a volere compiacersi
di assumerla Ella; la quale eventualità,
le aprirà la via a far risaltare maggiormente
il di Lei valore come chirurgo.</p>

<p>"Ella entra quindi in carica officiale fin da
questo giorno e veste l'autorità mia in Vita,
che non ha limiti per tutto ciò che riguarda i
bisogni, i vantaggi, i comodi dei feriti, ed anche
il loro vivere lauto, se avviati a convalescenza,
o recati a guarigione.</p>

<p>"Ho l'onore di rassegnarmele con distinta
stima</p>

<p class="center">
"Collega Dott. <span class="smcap">Pietro Ripàri</span></p>
<p class="center">
"<i>Capo medico dell'ambulanza generale pei Cacciatori<br />
<span style="margin-left: 6.5em;">delle Alpi in Sicilia.</span></i><br />
</p>

<p>"Di Lei stimatissimo sig. Dottore e Professore
in chirurgia.</p>

<p  style="text-indent:60%">

"Vita, 17 maggio 1860".<br />
</p>

<p>16 settembre 1860&mdash;Visto per la firma del
Dott. Ripàri&mdash;Il Direttore dell'Ospedale Garibaldi&mdash;<span class="smcap">Gr.
Ugdulena</span>&mdash;Palermo.<span class="pagenum"><a name="Page_475" id="Page_475">[475]</a></span></p>

<p  style="text-indent:08%">
"<i>Sig. Dottore stimatissimo</i>,<br />
</p>

<p>"Nella di Lei lettera del 24, ricevuta oggi,
da due Signori di squisiti modi e di piacevole
conversare, sento da questa, che i pochi feriti
rimasti alla di Lei cura, versano in condizioni
di buona, e tra breve di perfetta salute, e ne
godo insieme con Lei.</p>

<p>"Mi conforta pure il sentire che buon'aria,
pulitezza ed altri conforti presta loro Salemi,
ai quali vantaggi aggiungendo il di Lei noto
valore dell'arte, mi rende certo della salvezza
di tutti.</p>

<p>"Non ho potuto oggi fare parola al Generale
della necessità in cui si trovano i feriti
di altro denaro, ma ne terrò parola domani e
credo potrò ottenere un altro ordine di pagamento
di denaro per essi.</p>

<p>"Qui pure abbiamo a deplorare perdite dolorose
di prodi che hanno suggellato col sangue
il patto antico della giurata libera nazionalità
d'Italia: sia lieve la terra ai generosi, e dormano
l'eterno sonno avviluppati nel loro mantello
di gloria.</p>

<p>"Mi abbia con distinta stima</p>

<p  style="text-indent:50%">
"Dott. PIETRO RIPÀRI</p>
<p  style="text-indent:55%">
"Capo medico".</p>
<p><span class="pagenum"><a name="Page_476" id="Page_476">[476]</a></span></p>

<p>Seguono altre lettere dello stesso Ripári e di
altri che gettano molta luce sui memorabili avvenimenti
di quella ambulanza.</p>

<p>E noi esortiamo l'on. Lampiasi di pubblicare
tutti i documenti e le notizie di quel periodo
memorabile nel quale egli ebbe tanta parte.</p>

<p  style="text-indent:60%">
<span class="smcap">Elia</span>.<br />
</p>












<pre>





End of Project Gutenberg's Ricordi di un garibaldino vol. II, by Augusto Elia

*** END OF THIS PROJECT GUTENBERG EBOOK RICORDI DI UN GARIBALDINO VOL. II ***

***** This file should be named 35716-h.htm or 35716-h.zip *****
This and all associated files of various formats will be found in:
        http://www.gutenberg.org/3/5/7/1/35716/

Produced by Carlo Traverso, Leonardo Palladino, Carla and
the Online Distributed Proofreading Team at
http://www.pgdp.net


Updated editions will replace the previous one--the old editions
will be renamed.

Creating the works from public domain print editions means that no
one owns a United States copyright in these works, so the Foundation
(and you!) can copy and distribute it in the United States without
permission and without paying copyright royalties.  Special rules,
set forth in the General Terms of Use part of this license, apply to
copying and distributing Project Gutenberg-tm electronic works to
protect the PROJECT GUTENBERG-tm concept and trademark.  Project
Gutenberg is a registered trademark, and may not be used if you
charge for the eBooks, unless you receive specific permission.  If you
do not charge anything for copies of this eBook, complying with the
rules is very easy.  You may use this eBook for nearly any purpose
such as creation of derivative works, reports, performances and
research.  They may be modified and printed and given away--you may do
practically ANYTHING with public domain eBooks.  Redistribution is
subject to the trademark license, especially commercial
redistribution.



*** START: FULL LICENSE ***

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full Project
Gutenberg-tm License (available with this file or online at
http://gutenberg.org/license).


Section 1.  General Terms of Use and Redistributing Project Gutenberg-tm
electronic works

1.A.  By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement.  If you do not agree to abide by all
the terms of this agreement, you must cease using and return or destroy
all copies of Project Gutenberg-tm electronic works in your possession.
If you paid a fee for obtaining a copy of or access to a Project
Gutenberg-tm electronic work and you do not agree to be bound by the
terms of this agreement, you may obtain a refund from the person or
entity to whom you paid the fee as set forth in paragraph 1.E.8.

1.B.  "Project Gutenberg" is a registered trademark.  It may only be
used on or associated in any way with an electronic work by people who
agree to be bound by the terms of this agreement.  There are a few
things that you can do with most Project Gutenberg-tm electronic works
even without complying with the full terms of this agreement.  See
paragraph 1.C below.  There are a lot of things you can do with Project
Gutenberg-tm electronic works if you follow the terms of this agreement
and help preserve free future access to Project Gutenberg-tm electronic
works.  See paragraph 1.E below.

1.C.  The Project Gutenberg Literary Archive Foundation ("the Foundation"
or PGLAF), owns a compilation copyright in the collection of Project
Gutenberg-tm electronic works.  Nearly all the individual works in the
collection are in the public domain in the United States.  If an
individual work is in the public domain in the United States and you are
located in the United States, we do not claim a right to prevent you from
copying, distributing, performing, displaying or creating derivative
works based on the work as long as all references to Project Gutenberg
are removed.  Of course, we hope that you will support the Project
Gutenberg-tm mission of promoting free access to electronic works by
freely sharing Project Gutenberg-tm works in compliance with the terms of
this agreement for keeping the Project Gutenberg-tm name associated with
the work.  You can easily comply with the terms of this agreement by
keeping this work in the same format with its attached full Project
Gutenberg-tm License when you share it without charge with others.

1.D.  The copyright laws of the place where you are located also govern
what you can do with this work.  Copyright laws in most countries are in
a constant state of change.  If you are outside the United States, check
the laws of your country in addition to the terms of this agreement
before downloading, copying, displaying, performing, distributing or
creating derivative works based on this work or any other Project
Gutenberg-tm work.  The Foundation makes no representations concerning
the copyright status of any work in any country outside the United
States.

1.E.  Unless you have removed all references to Project Gutenberg:

1.E.1.  The following sentence, with active links to, or other immediate
access to, the full Project Gutenberg-tm License must appear prominently
whenever any copy of a Project Gutenberg-tm work (any work on which the
phrase "Project Gutenberg" appears, or with which the phrase "Project
Gutenberg" is associated) is accessed, displayed, performed, viewed,
copied or distributed:

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.org

1.E.2.  If an individual Project Gutenberg-tm electronic work is derived
from the public domain (does not contain a notice indicating that it is
posted with permission of the copyright holder), the work can be copied
and distributed to anyone in the United States without paying any fees
or charges.  If you are redistributing or providing access to a work
with the phrase "Project Gutenberg" associated with or appearing on the
work, you must comply either with the requirements of paragraphs 1.E.1
through 1.E.7 or obtain permission for the use of the work and the
Project Gutenberg-tm trademark as set forth in paragraphs 1.E.8 or
1.E.9.

1.E.3.  If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any additional
terms imposed by the copyright holder.  Additional terms will be linked
to the Project Gutenberg-tm License for all works posted with the
permission of the copyright holder found at the beginning of this work.

1.E.4.  Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5.  Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6.  You may convert to and distribute this work in any binary,
compressed, marked up, nonproprietary or proprietary form, including any
word processing or hypertext form.  However, if you provide access to or
distribute copies of a Project Gutenberg-tm work in a format other than
"Plain Vanilla ASCII" or other format used in the official version
posted on the official Project Gutenberg-tm web site (www.gutenberg.org),
you must, at no additional cost, fee or expense to the user, provide a
copy, a means of exporting a copy, or a means of obtaining a copy upon
request, of the work in its original "Plain Vanilla ASCII" or other
form.  Any alternate format must include the full Project Gutenberg-tm
License as specified in paragraph 1.E.1.

1.E.7.  Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8.  You may charge a reasonable fee for copies of or providing
access to or distributing Project Gutenberg-tm electronic works provided
that

- You pay a royalty fee of 20% of the gross profits you derive from
     the use of Project Gutenberg-tm works calculated using the method
     you already use to calculate your applicable taxes.  The fee is
     owed to the owner of the Project Gutenberg-tm trademark, but he
     has agreed to donate royalties under this paragraph to the
     Project Gutenberg Literary Archive Foundation.  Royalty payments
     must be paid within 60 days following each date on which you
     prepare (or are legally required to prepare) your periodic tax
     returns.  Royalty payments should be clearly marked as such and
     sent to the Project Gutenberg Literary Archive Foundation at the
     address specified in Section 4, "Information about donations to
     the Project Gutenberg Literary Archive Foundation."

- You provide a full refund of any money paid by a user who notifies
     you in writing (or by e-mail) within 30 days of receipt that s/he
     does not agree to the terms of the full Project Gutenberg-tm
     License.  You must require such a user to return or
     destroy all copies of the works possessed in a physical medium
     and discontinue all use of and all access to other copies of
     Project Gutenberg-tm works.

- You provide, in accordance with paragraph 1.F.3, a full refund of any
     money paid for a work or a replacement copy, if a defect in the
     electronic work is discovered and reported to you within 90 days
     of receipt of the work.

- You comply with all other terms of this agreement for free
     distribution of Project Gutenberg-tm works.

1.E.9.  If you wish to charge a fee or distribute a Project Gutenberg-tm
electronic work or group of works on different terms than are set
forth in this agreement, you must obtain permission in writing from
both the Project Gutenberg Literary Archive Foundation and Michael
Hart, the owner of the Project Gutenberg-tm trademark.  Contact the
Foundation as set forth in Section 3 below.

1.F.

1.F.1.  Project Gutenberg volunteers and employees expend considerable
effort to identify, do copyright research on, transcribe and proofread
public domain works in creating the Project Gutenberg-tm
collection.  Despite these efforts, Project Gutenberg-tm electronic
works, and the medium on which they may be stored, may contain
"Defects," such as, but not limited to, incomplete, inaccurate or
corrupt data, transcription errors, a copyright or other intellectual
property infringement, a defective or damaged disk or other medium, a
computer virus, or computer codes that damage or cannot be read by
your equipment.

1.F.2.  LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees.  YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3.  YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3.  LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from.  If you
received the work on a physical medium, you must return the medium with
your written explanation.  The person or entity that provided you with
the defective work may elect to provide a replacement copy in lieu of a
refund.  If you received the work electronically, the person or entity
providing it to you may choose to give you a second opportunity to
receive the work electronically in lieu of a refund.  If the second copy
is also defective, you may demand a refund in writing without further
opportunities to fix the problem.

1.F.4.  Except for the limited right of replacement or refund set forth
in paragraph 1.F.3, this work is provided to you 'AS-IS' WITH NO OTHER
WARRANTIES OF ANY KIND, EXPRESS OR IMPLIED, INCLUDING BUT NOT LIMITED TO
WARRANTIES OF MERCHANTIBILITY OR FITNESS FOR ANY PURPOSE.

1.F.5.  Some states do not allow disclaimers of certain implied
warranties or the exclusion or limitation of certain types of damages.
If any disclaimer or limitation set forth in this agreement violates the
law of the state applicable to this agreement, the agreement shall be
interpreted to make the maximum disclaimer or limitation permitted by
the applicable state law.  The invalidity or unenforceability of any
provision of this agreement shall not void the remaining provisions.

1.F.6.  INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in accordance
with this agreement, and any volunteers associated with the production,
promotion and distribution of Project Gutenberg-tm electronic works,
harmless from all liability, costs and expenses, including legal fees,
that arise directly or indirectly from any of the following which you do
or cause to occur: (a) distribution of this or any Project Gutenberg-tm
work, (b) alteration, modification, or additions or deletions to any
Project Gutenberg-tm work, and (c) any Defect you cause.


Section  2.  Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of computers
including obsolete, old, middle-aged and new computers.  It exists
because of the efforts of hundreds of volunteers and donations from
people in all walks of life.

Volunteers and financial support to provide volunteers with the
assistance they need, are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come.  In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future generations.
To learn more about the Project Gutenberg Literary Archive Foundation
and how your efforts and donations can help, see Sections 3 and 4
and the Foundation web page at http://www.pglaf.org.


Section 3.  Information about the Project Gutenberg Literary Archive
Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service.  The Foundation's EIN or federal tax identification
number is 64-6221541.  Its 501(c)(3) letter is posted at
http://pglaf.org/fundraising.  Contributions to the Project Gutenberg
Literary Archive Foundation are tax deductible to the full extent
permitted by U.S. federal laws and your state's laws.

The Foundation's principal office is located at 4557 Melan Dr. S.
Fairbanks, AK, 99712., but its volunteers and employees are scattered
throughout numerous locations.  Its business office is located at
809 North 1500 West, Salt Lake City, UT 84116, (801) 596-1887, email
business@pglaf.org.  Email contact links and up to date contact
information can be found at the Foundation's web site and official
page at http://pglaf.org

For additional contact information:
     Dr. Gregory B. Newby
     Chief Executive and Director
     gbnewby@pglaf.org


Section 4.  Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment.  Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States.  Compliance requirements are not uniform and it takes a
considerable effort, much paperwork and many fees to meet and keep up
with these requirements.  We do not solicit donations in locations
where we have not received written confirmation of compliance.  To
SEND DONATIONS or determine the status of compliance for any
particular state visit http://pglaf.org

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States.  U.S. laws alone swamp our small staff.

Please check the Project Gutenberg Web pages for current donation
methods and addresses.  Donations are accepted in a number of other
ways including checks, online payments and credit card donations.
To donate, please visit: http://pglaf.org/donate


Section 5.  General Information About Project Gutenberg-tm electronic
works.

Professor Michael S. Hart is the originator of the Project Gutenberg-tm
concept of a library of electronic works that could be freely shared
with anyone.  For thirty years, he produced and distributed Project
Gutenberg-tm eBooks with only a loose network of volunteer support.


Project Gutenberg-tm eBooks are often created from several printed
editions, all of which are confirmed as Public Domain in the U.S.
unless a copyright notice is included.  Thus, we do not necessarily
keep eBooks in compliance with any particular paper edition.


Most people start at our Web site which has the main PG search facility:

     http://www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.


</pre>

</body>
</html>
